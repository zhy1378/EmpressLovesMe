703年，则天顺圣皇后长安三年，干支纪年为癸卯兔年。
中文名703年别    名天顺圣皇后长安三年历史大事吐蕃求婚、改文昌台为中台等中国纪年干支纪年为癸卯兔年
目录
1 历史大事
2 通鉴记载
历史大事
吐蕃求婚
长安三年（七0三）四月，吐蕃遣使献马千匹，金二千两以求婚，则天许之。然是年其赞普器弩悉弄卒于军，故和亲不成。
改文昌台为中台
唐初三省（中书、门下、尚书）之名，至高宗、武后时屡经变更，其中尚书省，龙朔二年（六六二）改称中台，以汉时尚书治事之地为中台也。光宅元年（六八四）改称文昌台，以道家谓文昌府君专司人间功名禄位与尚书省同也。垂拱元年（六八五）亦称文昌都省或都台。至长安三年（七0三）闰四月十九日复改文昌台为中台，并以中台左丞（即尚书左丞）李峤知纳言（即侍中）事。
新罗金崇基继王位
长安二年，新罗孝昭王金理洪卒，则天为之举哀，辍朝二日。长安三年（七0三）闰四月遣使册其弟金隆基为新罗王（即圣德王），仍袭其兄辅国大将军、行豹韬卫大将军、鸡林州都督之号。“隆基”之名与唐玄宗同，至先天时改名“兴光”。唐人于“隆”、“基”二字俱讳，《资治通鉴》但讳“隆”为“崇”，而又不言改名“兴光”事，颇易滋误。
突厥默啜请联姻
长安三年（七0三）六月，突厥默啜遣其臣莫贺干来，请以女妻皇太子之子，盖重申圣历元年（六九八）之约也。则天令太子男（中宗子）平恩王重福、义兴王重俊廷立见之。复遣大臣移力贪汗入朝，献马千匹及方物以谢许亲之意。十一月九日，则天宴之于东都宿羽台，太子、相王及朝集使三品以上并预会，重赐以遣之。
宁州大水
长安三年（七0三）六月，宁州（今甘肃宁县）大雨，山水暴涨，漂流二千余家，溺死者千余人。
唐休璟熟习边事
唐休璟熟习边事，自碣石以西越过四镇，绵亘万里，凡山川要害，皆能记之。为夏官尚书（即兵部尚书）、检校凉州都督时，突骑施酋长乌质勒与西突厥诸部相攻，安西道绝，太后命休璟与诸宰相议边事，迅速奏上，太后即依其议施行。后十余日，安西诸州请兵应接，程期尽如休璟所预计。太后谓休璟曰：“用卿恨晚。”谓诸宰相曰：“休璟练习边事，卿等十不当一。”长安三年（七0三）七月二十一日，以原官夏官尚书、检校凉州都督同凤阁鸾台三品。
宰相魏元忠被贬高要尉
先是魏元忠为洛州长史时，洛阳令张昌仪恃诸兄之势（见“姓薛者皆注官”条），每逢衙参，总是直上长史办公厅，满不在乎。（按制，洛令见长史应行参见礼）元忠上任，见此状，喝令退下。张易之家奴在洛阳市横行，元忠捕而杖杀之。及为相，太后欲以易之弟昌期为雍州长史，朝会时，问诸宰相曰：“谁能任雍州长史？”元忠对曰：“今之朝臣无人能及薛季昶。”（季昶原任雍州长史，现在朝任右台大夫）太后说：季昶久任京城，朕将另授一官；雍州任张昌期，怎样？”诸相都应声说：“陛下真找对了人啦!”元忠反对，说：“昌期不行。”太后问其故，元忠说：“昌期年少，不懂地方工作。他任岐州刺史时，全州户口逃亡将尽。雍州乃帝京（唐雍州即京兆府，治设长安），任务繁重，不如薛季昶强干老练。”太后默然而止。元忠又尝面奏太后：“臣自先帝（高宗）以来，倍蒙恩宠，现在勉为宰相，不能尽忠死节，让小人常在君侧（指二张等），臣之罪也。”太后很不高兴，诸张尤其痛恨。适逢太后生病，张昌宗担心一旦太后去世，自己难免为元忠所诛，乃造谣说：元忠曾私下和司礼丞高戬（太平公主的男宠）议论，说：‘太后老了，不如投靠太子能持久。’太后闻之，大怒，下元忠与戬于狱，将使二人与昌宗当廷对质。昌宗私下拉拢凤阁舍人张说，许以美官，请他证实元忠说过这话。次日，太后招集太子、相王及诸宰相，使元忠与昌宗当面对质。二人反复争辩，一个说没有说过，一个说确实说过，于是，昌宗请召张说来作证。太后召说，说将入朝，朝外众官拦住张说，劝他莫乱讲。凤阁舍人宋璟叮嘱；“名节最重，鬼神难欺，千万不可党邪害正，自求苟免；宁获罪流窜，光荣得多。万一不幸，我宋璟当叩阁力争，和你同死！努力为之，千秋功罪，在此一举！”殿中侍御史张廷珪曰：“夫子之道不可须臾离，朝闻道，夕死可矣！”左史刘知几说：“不可玷污青史，为子孙累！”及入，太后问之。说未开口，元忠担心，抢着说：“张说，你想和张昌宗联合栽诬我魏元忠吗?”说叱之曰：“元忠身为宰相，怎么说出里巷小人的话！”昌宗高兴，在旁力促张说快说。这时张说才对太后说：“陛下请看，当陛下前，昌宗仍敢如此相逼，何况在背后？臣今当满朝大臣前，不能不照实回答：臣确实未闻元忠向高戬讲过那些话，此均昌宗逼我作伪。”易之、昌宗惊呼：“张说和魏元忠共同造反！”太后追问其事，答云：“张说曾劝元忠为伊、周。伊尹流放太甲，周公代成王摄政，不是叛君造反么？”张说反驳：‘易之兄弟是不读书的小人，只知伊、周故事，岂知其中道理！往日元忠初衣紫时（唐三品以上官服紫，可以拜相），臣以郎官往贺，元忠谓贺客曰：“无功受宠，不胜惭惧。”臣曰：“明公居伊、周之任，何愧三品!”如所周知，伊尹、周公为臣至忠，古今共仰，陛下用宰相，不使学伊、周，当使学谁呢?臣岂不知今日附和昌宗可以立取宰相之位，而附和元忠可能立诛九族，只是臣害怕元忠冤魂，不敢昧心诬证而已。”太后怒谓“张说反复小人，宜并系狱惩治。”过几天后，又召三人对质，张说回答如前。太后益怒，命宰相与河内王武懿宗共审，张说仍坚持如初。此时满朝沸然。正谏大夫、同平章事朱敬则抗疏理之曰：“元忠素称忠正，张说所坐（坐罪）无名，若令抵罪，失天下望。”武邑人苏安恒（第三次）亦上疏曰：“陛下革命之初，人以为纳谏之主；暮年以来，人以为受佞之主。自元忠下狱，里巷汹汹，皆以为陛下委信奸宄，斥逐贤良。忠臣烈士，皆痛心于私室而缄口于公朝，盖畏易之兄弟之势，徒取死而无益。方今赋役烦重，百姓凋弊，加以小人专恣，刑赏颠倒，窃恐人心不安，别生他变，争锋于朱雀门内，问鼎于大明殿前（意即发生政变或造反），陛下将何以谢之?何以御之?”易之等见疏，大怒，告太后，欲杀之，幸赖朱敬则、桓彦范、魏知古等力救得免。九日，贬魏元忠为高要尉（高要县今广东），高戬、张说都流放岭外。元忠辞行时，对太后说：“臣老矣，今向岭南，十死一生，陛下他日必有思臣之时。”太后问其故，时张易之、昌宗皆侍侧，元忠指着二人说：“此二小儿，终为乱阶。”（这两个小家伙，终究是祸根）易之等吓得跑下殿，捶胸打滚，大呼冤枉，太后说：“（别怕，）元忠走了！”
宋璟不礼二张
长安三年（七0三），宋璟尚官凤阁舍人（即中书舍人正五品上），太后尝命朝贵宴集，易之兄弟皆位在宋璟上。易之素惮璟，欲悦其意，忙让开座位对璟作揖说：“公方今第一人，怎能下坐?”璟答曰：‘璟才劣位卑，张卿以为“第一”，何耶?’天官侍郎郑杲谓璟曰：‘公奈何称五郎为“卿”？’（卿，汉以前为敬称，魏晋六朝为昵称或卑称，唐以后惟君对臣民称卿）璟曰：‘以官言之，正当为卿。（二张巳官至“九卿”）足下非张卿家奴，怎么称他为“郎呢”？’（俗称年轻貌美者为郎，“五郎”、“六郎”是对易之，昌宗的谀称，但奴才对少主亦称郎）满座听了都大为吃惊。时自武三思以下，莫不谨事张氏兄弟，独宋璟不为之礼。诸张积怒，屡欲中伤，太后知之，故得免。
裴怀古抚定始安獠
唐代桂州治设始安，即今广西桂林。其地獠民（獠，即今仡佬族）不堪汉官压迫；首领欧阳倩率众起事，拥众数万，攻陷州县，地方官吏莫能制。长安三年（七0三）十一月，宰相朱敬则荐司封郎中裴怀古有文武才，武后乃以怀古为桂州都督，充招慰讨击使。怀古一到桂岭，就传书晓以利害，倩等便立即迎降，并说他们是被官吏迫害，不得不举兵自救。怀古决定亲自轻装前往，部下都说，夷獠不讲信用，千万不要大意。怀古说：“吾仗忠义，可通神明，而况人乎！”遂亲赴獠营，獠众大喜，纷纷交出所掠财物，连平时心怀两端的各洞酋长，也自动前来降附。于是，岭南全部平定。
吐蕃内乱
长安三年（七0三）末，吐蕃南境属国泥婆罗门等皆叛，赞普器弩悉弄自往讨之，卒于军中。自是诸子争立，久之，国人立器弩悉弄之子弃隶蹜赞为赞普，时年七岁，吐蕃始衰。
日本贡方物
长安三年（七0三），日本遣其大臣朝臣真人来贡方物。朝臣真人者，犹中国户部尚书，冠进德冠，其顶为花，分而四散，身服紫袍，以帛为腰带。真人好读经史，解属文，容止温雅。则天宴之于麟德殿，授司膳卿，放还本国。
通鉴记载
则天顺圣皇后下长安三年（癸卯，公元七零三年）
春，三月，壬戌朔，日有食之。
夏，四月，吐蕃遣使献马千匹、金二千两以求昏。
闰月，丁丑，命韦安石留守神都。
己卯，改文昌台为中台。以中台左丞李峤知纳言事。
新罗王金理洪卒，遣使立其弟崇基为王。
六月，辛酉，突厥默啜遣其臣莫贺干来，请以女妻皇太子之子。
宁州大水，溺杀二千馀人。
秋，七月，癸卯，以正谏大夫朱敬则同平章事。
戊申，以并州牧相王旦为雍州牧。
庚戌，以夏官尚书、检校凉州都督唐休璟同凤阁鸾台三品。时突骑施酋长乌质勒与西突厥诸部相攻，安西道绝。太后命休璟与诸宰相议其事，顷之，奏上，太后即依其议施行。后十馀日，安西诸州请兵应接，程期一如休璟所画，太后谓休璟曰：“恨用卿晚！”谓诸宰相曰：“休璟练习边事，卿曹十不当一。”
时西突厥可汗斛瑟罗用刑残酷，诸部不服。乌质勒本隶斛瑟罗，号莫贺达干，能抚其众，诸部归之，斛瑟罗不能制。乌质勒置都督二十员，各将兵七千人，屯碎叶西北；后攻陷碎叶，徙其牙帐居之。斛瑟罗部众离散，因入朝，不敢复还，乌质勒悉并其地。
九月，庚寅朔，日有食之，既。
初，左台大夫、同凤阁鸾台三品魏元忠为洛州长史，洛阳令张昌仪恃诸兄之势，每牙，直上长史听事；元忠到官，叱下之。张易之奴暴乱都市，元忠杖杀之。及为相，太后召易之弟岐州刺史昌期，欲以为雍州长史，对仗，问宰相曰：“谁堪雍州者？”元忠对曰：“今之朝臣无以易薛季昶。”太后曰：“季昶久任京府，朕欲别除一官；昌期何如？”诸相皆曰：“陛下得人矣。”元忠独曰：“昌期不堪！”太后问其故，元忠曰：“昌期少年，不闲吏事，向在岐州，户口逃亡且尽。雍州帝京，事务繁剧，不若季昶强干习事。”太后默然而止。元忠又尝面奏：“臣自先帝以来，蒙被恩渥，今承乏宰相，不能尽忠死节，使小人在侧，臣之罪也！”太后不悦，由是诸张深怨之。
司礼丞高戬，太平公主之所爱也。会太后不豫，张昌宗恐太后一日晏驾，为元忠所诛，乃谮元忠与戬私议云“太后老矣，不若挟太子为久长。”太后怒，下元忠、戬狱，将使与昌宗廷辨之。昌宗密引凤阁舍人张说，赂以美官，使证元忠，说许之。明日，太后召太子、相王及诸宰相，使元忠与昌宗参对，往复不决。昌宗曰：“张说闻元忠言，请召问之。”
太后召说。说将入，凤阁舍人南和宋璟谓说曰：“名义至重，鬼神难欺，不可党邪陷正以求苟免。若获罪流窜，其荣多矣。若事有不测，璟当叩阁力争，与子同死。努力为之，万代瞻仰，在此举也！”殿中侍御史济源张廷珪曰：“朝闻道，夕死可矣！”左史刘知几曰：“无污青史，为子孙累！”
及入，太后问之，说未对。元忠惧，谓说曰：“张说欲与昌宗共罗织魏元忠邪！”说叱之曰：“元忠为宰相，何乃效委巷小人之言！”昌宗从旁迫趣说，使速言。说曰：“陛下视之，在陛下前，犹逼臣如是，况在外乎！臣今对广朝，不敢不以实对。臣实不闻元忠有是言，但昌宗逼臣使诬证之耳！”易之、昌宗遽呼曰：“张说与魏元忠同反！”太后问其状。对曰：“说尝谓元忠为伊、周；伊尹放太甲，周公摄王位，非欲反而何？”说曰：“易之兄弟小人，徒闻伊、周之语，安知伊、周之道！日者元忠初衣紫，臣以郎官往贺，元忠语客曰：‘无功受庞，不胜惭惧。’臣实言曰：‘明公居伊、周之任，何愧三品！’彼伊尹、周公皆为臣至忠，古今慕仰。陛下用宰相，不使学伊、周，当使学谁邪？且臣岂不知今日附昌宗立取台衡，附元忠立致族灭！但臣畏元忠冤魂，不敢诬之耳。”太后曰：“张说反覆小人，宜并系治之。”他日，更引问，说对如前。太后怒，命宰相与河内王武懿宗共鞫之，说所执如初。
朱敬则抗疏理之曰：“元忠素称忠正，张说所坐无名，若令抵罪，失天下望。”苏安恒亦上疏，以为：“陛下革命之初，人以为纳谏之主；暮年以来，人以为受佞之主。自元忠下狱，里巷汹汹，皆以为陛下委信奸宄，斥逐贤良。忠臣烈士，皆抚髀于私室而钳口于公朝，畏迕易之等意，徒取死而无益。方今赋役烦重，百姓凋弊，重以谗慝专恣，刑赏失中，窃恐人心不安，别生它变，争锋于朱雀门内，问鼎于大明殿前，陛下将何以谢之，何以御之？”易之等见其疏，大怒，欲杀之，赖朱敬则及凤阁舍人桓彦范、著作郎陆泽魏知古保救得免。
丁酉，贬元忠为高要尉，戬、说皆流岭表。元忠辞日，言于太后曰：“臣老矣，今向岭南，十死一生。陛下他日必有思臣之时。”太后问其故，时易之、昌宗皆侍侧，元忠指之曰：“此二小儿，终为乱阶。”易之等下殿，叩膺自掷称冤。太后曰：“元忠去矣！”
殿中侍御史景城王晙复奏申理元忠，宋璟谓之曰：“魏公幸已得全，今子复冒威怒，得无狼狈乎！”晙曰：“魏公以忠获罪，晙为义所激，颠沛无恨。”璟叹曰：“璟不能申魏公之枉，深负朝廷矣！”
太子仆崔贞慎等八人饯元忠于郊外，易之诈为告密人柴明状，称贞慎等与元忠谋反。太后使监察御史丹徒马怀素鞫之，谓怀素曰：“兹事皆实，略问，速以闻。”顷之，中使督趣者数四，曰：“反状皎然，何稽留如此？”怀素请柴明对质，太后曰：“我自不知柴明处，但据状鞫之，安用告者？”怀素据实以闻，太后怒曰：“卿欲纵反者邪？”对曰：“臣不敢纵反者。元忠以宰相谪官，贞慎等以亲故追送，若诬以为反，臣实不敢。昔栾布奏事彭越头下，汉祖不以为罪，况元忠之刑未如彭越，而陛下欲诛其送者乎！且陛下操生杀之柄，欲加之罪，取决圣衷可矣；若命臣推鞫，臣敢不以实闻！”太后曰：“汝欲全不罪邪？”对曰：“臣智识愚浅，实不见其罪！”太后意解。贞慎等由是获免。
太后尝命朝贵宴集，易之兄弟皆位在宋璟上。易之素惮璟，欲悦其意，虚位揖之曰：“公方今第一人，何乃下坐？”璟曰：“才劣位卑，张卿以为第一，何也？”天官侍郎郑杲谓璟曰：“中丞奈何卿五郎？”璟曰：“以官言之，正当为卿。足下非张卿家奴，何郎之有！”举坐悚惕。时自武三思以下，皆谨事易之兄弟，璟独不为之礼。诸张积怒，常欲中伤之；太后知之，故得免。
丁未，以左武卫大将军武攸宜充西京留守。
冬，十月，丙寅，车驾发西京；乙酉，至神都。
十一月，己丑，突厥遣使谢许昏。丙申，宴于宿羽台，太子预焉。宫尹崔神庆上疏，以为：“今五品以上所以佩龟者，为别敕征召，恐有诈妄，内出龟合，然后应命。况太子国本，古来征召皆用玉契。此诚重慎之极也。昨缘突厥使见，太子应预朝参，直有文符下宫，曾不降敕处分，臣愚谓太子非朔望朝参、应别召者，望降墨敕及玉契。”太后甚然之。
始安獠欧阳倩拥众数万，攻陷州县，朝廷思得良吏以镇之。朱敬则称司封郎中裴怀古有文武才；制以怀古为桂州都督，仍充招慰讨击使。怀古才及岭上，飞书示以祸福，倩等迎降，且言“为吏所侵逼，故举兵自救耳。”怀古轻骑赴之。左右曰：“夷獠无信，不可忽也。”怀古曰：“吾仗忠信，可通神明，而况人乎！”遂诣其营，贼众大喜，归所掠货财；诸洞酋长素持两端者，皆来款附，岭外悉定。
是岁，分命使者以六条察州县。
吐蕃南境诸部皆叛，赞普器弩悉弄自将击之，卒于军中。诸子争立，久之，国人立其子弃隶蹜赞为赞普，生七年矣。