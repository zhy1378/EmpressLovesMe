698年，则天顺圣皇后圣历元年。

改元圣历
正月（夏历十一月）甲子朔，冬至，太后享通天宫，赦天下，以正月甲子合朔冬至，改圣历（六九八）。

武承嗣、武三思求为太子，不成

武承嗣、三思皆太后兄子，因太后年高，都想成为武周太子。经常使人对太后说：“自古天子未有以异姓为嗣者。”（时“皇嗣”是李旦）太后意未决。鸾台侍郎同平章事狄仁杰每从容谓太后曰：“文皇帝（太宗）栉风沐雨，亲冒锋镝以定天下，传之子孙。大帝（高宗）以二子（庐陵王显与皇嗣旦）托陛下，陛下竟打算传皇位于他族，岂是天意?况且姑侄与母子哪一个更亲？陛下传位儿子，则千秋万岁后，配享太庙，承继无穷。如果传位侄儿，却从未听说侄为天子而祔姑母于太庙的。”太后说：“此乃朕的家事，你不必过问。”仁杰说：“皇帝以四海为家，何事不是皇帝的家事！君为元首，臣为股肱，二者一体。况我备位宰相，如此大事，岂能不过问！”并劝太后从速召回庐陵王。鸾台侍郎同平章事王方庆，内史王及善都附和仁杰，一再进言，太后渐渐领悟。一天问仁杰：“朕梦见大鹦鹉两翼折断，是何原故？”回答说：“武者，陛下之姓；两翼就象两个儿子，陛下扶起两个儿子，两翼就振起了。”太后由是无立承嗣、三思为太子之意。
突厥默啜欲以女嫁李氏
去年突厥默啜请为太后子，并为其女求婚皇子。圣历元年（六九八）六月太后命淮阳王武延秀（承嗣子）入突厥，纳默啜女为妃。八月，延秀至黑沙（默啜漠北驻地），默啜谓唐使闫知微等曰：“我欲以女嫁李氏，何用武氏儿耶？此岂天子之子乎?我突厥世受李氏恩，闻李氏尽灭，唯两儿在，我今将兵辅立之。”即拘延秀于别所，并移书责朝廷五大过，其五曰：“我可汗女当嫁天子儿，武氏小姓，门户不敌，冒名求婚，我特为此起兵，欲取河北耳。”
庐陵王复为皇太子
去年契丹孙万荣围幽州，移檄责朝廷曰：“何不归我庐陵王？”吉顼与二张善，因说之曰：“你二人贵宠如此，并非靠德业取得，如果不立大功于天下，将来何以自保？”二人惧，流涕问计，吉顼说：“天下士庶未忘唐朝，都思念庐陵王复归。现在太后年老，皇位须有付托，武氏诸王已不在太后意中。你二人何不劝说太后复立庐陵王，以系天下人望。如此非徒免祸，也可以长保富贵。”二人深以为然，乘机向太后建议，太后知此谋必出自吉顼，乃召顼，顼复为太后详陈利害，太后意乃定。圣历元年三月九日托言庐陵王在房县患病，遣职方员外郎徐彦伯召王及其妃、诸子回洛阳治病，二十八日庐陵王等抵神都与太后相见。同年九月十五日，皇嗣固请逊位庐陵王，太后许之。于是复立庐陵王为皇太子，赦天下。
武承嗣死
承嗣，（山西）文水人，武士擭孙，则天胞侄。官至太子太保，封魏王。以特进与弟三思并同凤阁鸾台三品。长期谋为皇太子不成，意怏怏。圣历元年（六九八）八月十一日病死。
突厥默啜大入寇
默啜既移书责朝廷五大过，乃于圣历元年（六九八）八月大发兵取河北。武后以司属卿武重规为天兵中道大总管（天兵军驻并州），右武卫将军沙吒忠义为天兵西道总管，幽州都督张仁愿为天兵东道总管，共将兵三十万以讨突厥。又以左羽林卫大将军闫敬容为天兵西道后军总管，将兵十五万为后援。二十六日默啜寇飞狐（今河北涞源），二十八日陷定州，杀刺史孙彦高及吏民数千人。九月七日太后怒，制改默啜为“斩啜”。十一日默啜围赵州，长史唐般若翻城应之（虏退，伏诛）。刺史高睿与妻服毒诈死，默啜以金狮子带、紫袍示之曰：“降则拜官，不降则死。”夫妻均闭目不答。过两天，虏知不可屈，乃杀之。（虏退，赠官赠谥）十七日，武后命皇太子为河北道元帅以讨突厥，先是朝廷募兵月余不满千人，及闻太子为元帅，应募者云集，不久，数逾五万。二十一日，以狄仁杰为河北道行军副元帅，因太子虽挂帅而不行，故命仁杰代行元帅事，太后仍亲送之，于是军威渐振。突厥知不可久留，二十六日，乃尽杀所掠赵、定等州男女万余人，仍自五回（岭名，原名广昌岭，在涞源县）北归，所过杀掠不可胜纪。天兵各道总管如沙吒忠义等，但引兵后随，不敢追击。狄仁杰后至，亲将十万兵追之，莫能及。默啜还漠北，已拥兵四十万，据地万里，西、北胡夷皆附之。
狄仁杰安抚河北
圣历元年（六九八）十月十七日，以狄仁杰为河北道安抚大使，安抚河北。时在突厥大举入寇之后，河北之民受突厥驱迫而为寇援者，大有其人。寇退，惧诛，往往逃匿不归。朝廷议者皆主严惩，仁杰上疏，以为寇至事迫，但图免死，因而附敌，此乃君子之愧辱，小人之常行，不应一律要求。这类罪民，现在躲藏山泽，赦之则出，不赦则为乱，以前山东群盗，即由此产生。仁杰认为：“边尘暂起，不足为忧；中土不安，斯为大事。罪之则众情恐惧，恕之则反侧自安。”因此，建议“曲赦”河北诸州，一无所问。太后从之。仁杰于是抚慰百姓，凡被突厥驱掠者，都遣归原籍，散粮运以赈贫乏，修邮驿以济旋师。又恐诸将及使者勒索地方，乃自食粗粝，禁部下不得侵扰百姓，犯者必斩。河北遂安。
诛闫知微
闫知微，万年人，立德孙。圣历初为豹韬卫大将军，武后遣其摄春官尚书，以杨齐庄摄司宾卿，持金帛护送武延秀入突厥，聘默啜女。默啜怒延秀非天子子，囚之，而挟知微、齐庄入寇，且以知微为“南面可汗”，将立之为唐民之主。圣历元年（六九八）九月，默啜使知微招谕赵州，知微与虏连手踏歌《万岁乐》于城下。将军陈令英在城上谓曰：“尚书职任非轻，竟为虏人踏歌，独无惭乎？”知微微吟曰：“不得已，《万岁乐》！”突厥离赵州，乃放知微还。时朝廷已闻知微从虏，知微已犹不知。十月，还，太后立命磔之于洛阳天津桥。先使百官共射之，知微身上箭如猬毛。太后曰：“乱臣贼子，赐百官甘心焉。”于是剐其肉，锉其骨，骨断脔分，非贵官要职不能得。然后夷其三族，小儿年七、八岁，驱抱向西市，百姓哀之，掷饼果与之，犹相争夺以为戏笑，监刑御史几不忍害。杨齐庄亦与闫知微同诛，既命射之如猬，气咻咻犹未死；乃剖其腹，剜其心，投于地，犹碰碰然跃不止。
李怀让重修莫高窟
圣历元年（六九八）五月十四日，李怀让重修敦煌莫高窟。莫高窟约当晋惠时始建，至李怀让重修时，已上推“甲子四百余岁，计窟室一千余龛”矣。怀让撰有《重修莫高窟佛龛碑》。
摸棱宰相
圣历元年（六九八）九月，以天官侍郎苏味道为凤阁侍郎、同平章事。味道前后在相位数岁，依阿取容，未尝有所发明，常说：“处事不宜明白，误则有悔，摸棱，持两端可矣。”故世号“模棱手”或“苏摸棱”。“棱”，同棱，此指两端对称之棱形物。
张柬之请废姚州
蜀州每岁须遣兵五百人戍姚州（今云南姚安），路险远，死亡者多。圣历元年（六九八）末蜀州刺史张柬之上言，以为姚州本哀牢之国，荒外绝域，山高水深，国家武德之初开以为州，未尝得其盐、布之税，甲兵之用，而空竭府库，驱率平民，受役蛮夷，肝脑涂地，臣窃为国家惜之。请废姚州以隶嶲州（今四川西昌），岁时朝觐，同之蕃国。疏奏不纳。
作《光宅历》
圣历元年（六九八），命瞿昙罗作《光宅历》，俟其成，以代《麟德历》。三年，罢作《光宅历》，仍用《麟德历》，至开元十六年止。
通鉴记载
则天顺圣皇后中之下圣历元年（戊戌，公元六九八年）
正月，甲子朔，冬至，太后享通天宫；赦天下，改元。
夏官侍郎宗楚客罢政事。
春，二月，乙未，文昌右相、同凤阁鸾台三品豆卢钦望罢为太子宾客。
武承嗣、三思营求为太子，数使人说太后曰：“自古天子未有以异姓为嗣者。”太后意未决。狄仁杰每从容言于太后曰：“文皇帝栉风沐雨，亲冒锋镝，以定天下，传之子孙。太帝以二子托陛下。陛下今乃欲移之他族，无乃非天意乎！且姑侄之与母子孰亲？陛下立子，则千秋万岁后，配食太庙，承继无穷；立侄，则未闻侄为天子而祔姑于庙者也。”太后曰：“此朕家事，卿勿预知。”仁杰曰：“王者为四海为家，四海之内，孰非臣妾，何者不为陛下家事！君为元首，臣为股肱，义同一体，况臣备位宰相，岂得不预知乎！”又劝太后召还庐陵王。王方庆、王及善亦劝之。太后意稍寤。他日，又谓仁杰曰：“朕梦大鹦鹉两翅皆折，何也？”对曰：“武者，陛下之姓，两翼，二子也。陛下起二子，则两翼振矣。”太后由是无立承嗣、三思之意。
孙万荣之围幽州也，移檄朝廷曰：“何不归我庐陵王？”吉顼与张易之、昌宗皆为控鹤监供奉，易之兄弟亲狎之。顼从容说二人曰：“公兄弟贵宠如此，非以德业取之也，天下侧目切齿多矣。不有大功于天下，何以自全？窃为公忧之！”二人惧，涕泣问计。顼曰：“天下士庶未忘唐德，咸复思庐陵王。主上春秋高，大业须有所付；武氏诸王非所属意。公何不从容劝主上立庐陵王以系苍生之望！如此，岂徒免祸，亦可以长保富贵矣。”二人以为然，承间屡为太后言之。太后知谋出于顼，乃召问之，顼复为太后具陈利害，太后意乃定。
三月，己巳，托言庐陵王有疾，遣职方员外郎瑕丘徐彦伯召庐陵王及其妃、诸子诣行在疗疾。戊子，庐陵王至神都。
夏，四月，庚寅朔，太后祀太庙。
辛丑，以娄师德充陇右诸军大使，仍检校营田事。
六月，甲午，命淮阳王武延秀下突厥，纳默啜女为妃；豹韬卫大将军阎知微摄春官尚书，右武卫郎将杨齐庄摄司宾卿，赍金帛巨亿以送之。延秀，承嗣之子也。
凤阁舍人襄阳张柬之谏曰：“自古未有中国亲王娶夷狄女者。”由是忤旨，出为合州刺史。
秋，七月，凤阁侍郎、同平章事杜景俭罢为秋官尚书。
八月，戊子，武延秀至黑沙南庭。突厥默啜谓阎知微等曰：“我欲以女嫁李氏，安用武氏儿邪！此岂天子之子乎！我突厥世受李氏恩，闻李氏尽灭，唯两儿在，我今将兵辅立之。”乃拘延秀于别所，以知微为南面可汗，言欲使之主唐民也。遂发兵袭静难、平狄、清夷等军，静难军使慕容玄崱以兵五千降之。虏势大振，进寇妫、檀等州。前从阎知微入突厥者，默啜皆赐之五品、三品之服，太后悉夺之。
默啜移书数朝廷曰：“与我蒸谷种，种之不生，一也。金银器皆行滥，非真物，二也。我与使者绯紫皆夺之，三也。缯帛皆疏恶，四也。我可汗女当嫁天子儿，武氏小姓，门户不敌，罔冒为昏，五也。我为此起兵，欲取河北耳。”
监察御史裴怀古从阎知微入突厥，默啜欲官之，不受。囚，将杀之，逃归；抵晋阳，形容羸瘁。突骑噪聚，以为间谍，欲取其首以求功。有果毅尝为人所枉，怀古按直之，大呼曰：“裴御史也！”救之，得全。至都，引见，迁祠部员外郎。
时诸州闻突厥入寇，方秋，争发民修城。卫州刺史太平敬晖谓僚属曰：“吾闻金汤非粟不守，奈何舍收获而事城郭乎？悉罢之，使归田，百姓大悦。
甲午，鸾台侍郎、同平章事王方庆罢为麟台监。
太子太保魏宣王武承嗣，恨不得为太子，意怏怏，戊戌，病薨。
庚子，以春官尚书武三思检校内史，狄仁杰兼纳言。
太后命宰相各举尚书郎一人，仁杰举其子司府丞光嗣，拜地官员外郎，已而称职。太后喜曰：“卿足继祁奚矣！”
通事舍人河南元行冲，博学多通，仁杰重之。行冲数规谏仁杰，且曰：“凡为家者必有储蓄脯醢以适口，参术以攻疾。仆窃计明公之门，珍味多矣，行冲请备药物之末。”仁杰笑曰：“吾药笼中物，何可一日无也！”行冲名澹，以字行。
以司属卿武重规为天兵中道大总管，右武卫将军沙吒忠义为天兵西道总管，幽州都督下邽张仁愿为天兵东道总管，将兵三十万以讨突厥默啜；又以左羽林卫大将军阎敬容为天兵西道后军总管，将兵十五万为后援。
癸丑，默啜寇飞狐，乙卯，陷定州，杀刺史孙彦高及吏民数千人。
九月，甲子，以夏官尚书武攸宁同凤阁鸾台三品。
改突厥默啜为斩啜。
默啜使阎知微招谕赵州，知微与虏连手蹋《万岁乐》于城下。将军陈令英在城上谓曰：“尚书位任非轻，乃为虏蹋歌，独无惭乎！知微微吟曰：“不得已，《万岁乐》。”
戊辰，默啜围赵州，长史唐般若翻城应之。刺史高睿与妻秦氏仰药诈死，虏舆之诣默啜，默啜以金师子带、紫袍示之曰：“降则拜官，不降则死！”睿顾其妻，妻曰：“酬报国恩，正在今日！”遂俱闭目不言。经再宿，虏知不可屈，乃杀之。虏退，唐般若族诛；赠睿冬官尚书，谥曰节。睿，颎之孙也。
皇嗣固请逊位于庐陵王，太后许之。壬申，立庐陵王哲为皇太子，复名显。赦天下。
甲戌，命太子为河北道元帅以讨突厥。先是，募人月馀不满千人，及闻太子为帅，应募者云集，未几，数盈五万。
戊寅，以狄仁杰为河北道行军副元帅，右丞宋玄爽为长史，右台中丞崔献为司马，左台中丞吉顼为监军使。时太子不行，命仁杰知元帅事，太后亲送之。
蓝田令薛讷，仁贵之子也，太后擢为左威卫将军、安东道经略。将行，言于太后曰：“太子虽立，外议犹疑未定；苟此命不易，丑虏不足平也。”太后深然之。王及善请太子赴外朝以慰人心，从之。以天官侍郎苏味道为凤阁侍郎、同平章事。味道前后在相位数岁，依阿取容，尝谓人曰：“处事不宜明白，但摸稜持两端可矣。”时人谓之“苏摸稜”。
癸未，突厥默啜尽杀所掠赵、定等州男女万馀人，自五回道去，所过，杀掠不可胜纪。沙吒忠义等但引兵蹑之，不敢逼。狄仁杰将兵十万追之，无所及。默啜还漠北，拥兵四十万，据地万里，西北诸夷皆附之，甚有轻中国之心。
冬，十月，制：都下屯兵，命河内王武懿宗、九江王武攸归领之。
癸卯，以狄仁杰为河北道安抚大使。时河北人为突厥所驱逼者，虏退，惧诛，往往亡匿。仁杰上疏，以为：“朝廷议者皆罪契丹、突厥所胁从之人，言其迹虽不同，心则无别。诚以山东近缘军机调发伤重，家道悉破，或至逃亡。重以官典侵渔，因事而起，枷杖之下，痛切肌肤，事迫情危，不循礼义。愁苦之地，不乐其生，有利则归，且图赊死，此乃君子之愧辱，小人之常行也。又，诸城入伪，或待天兵，将士求功，皆云攻得，臣忧滥赏，亦恐非辜。以经与贼同，是为恶地，至有污辱妻子，劫掠货财，兵士信知不仁，簪笏未能以免，乃是贼平之后，为恶更深。且贼务招携，秋毫不犯，今之归正，即是平人，翻被破伤，岂不悲痛！夫人犹水也，壅之则为泉，疏之则为川，通塞随流，岂有常性！今负罪之伍，必不在家，露宿草行，潜窜山泽，赦之则出，不赦则狂，山东群盗，缘兹聚结。臣以边尘暂起，不足为忧，中土不安，此为大事。罪之则众情恐惧，恕之则反侧自安。伏愿曲赦河北诸州，一无所问。”制从之。仁杰于是抚慰百姓，得突厥所驱掠者，悉递还本贯。散粮运以赈贫乏，修邮驿以济旋师。恐诸将及使者妄求供顿，乃自食蔬粝，禁其下无得侵扰百姓，犯者必斩。河北遂安。
以夏官侍郎姚元崇、秘书少监李峤并同平章事。
突厥默啜离赵州，乃纵阎知微使还。太后命磔于天津桥南，使百官共射之，既乃C061其肉，锉其骨，夷其三族，疏亲有先未相识而同死者。
褒公段瓒，志玄之子也，先没于突厥。突厥在赵州，瓒邀杨齐庄与之俱逃，齐庄畏怯，不敢发。瓒先归，太后赏之。齐庄寻至，敕河内王武懿宗鞫之；懿宗以为齐庄意怀犹豫，遂与阎知微同诛。既射之如?胃，气殜殜未死，乃决其腹，割心，投于地，犹趌々然跃不止。
擢田归道为夏官侍郎，甚见亲委。
蜀州每岁遣兵五百人戍姚州，路险远，死亡者多。蜀州刺史张柬之上言，以为：“姚州本哀牢之国，荒外绝域，山高水深。国家开以为州，未尝得其盐布之税，甲兵之用，而空竭府库，驱率平人，受役蛮夷，肝脑涂地，臣窃为国家惜之。请废姚州以隶巂州，岁时朝觐，同之蕃国。泸南诸镇亦皆废省，于泸北置关，百姓非奉使，无得交通往来。”疏奏，不纳。