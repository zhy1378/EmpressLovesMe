改元嗣圣
弘道二年（六八四）正月一日，以中宗即位，改元嗣圣。

武后废中宗
嗣圣元年（六八四）正月，中宗立妃韦氏为皇后，擢后父普州参军玄贞为豫州刺史。又欲授玄贞侍中及乳母子五品官，中书令裴炎坚持不可。中宗怒曰：“我以天下与韦玄贞何不可，而惜侍中邪！”炎惧而告太后。二月六日，太后召集百官于乾元殿，裴炎、刘讳之、羽林将军程务挺、张虔勖率兵入宫，宣太后令，废中宗为庐陵王。中宗曰：“我何罪？”太后曰：“汝欲以天下与韦玄贞，何得无罪！”乃幽于别所。八日，废皇太孙重照为庶人，流玄贞于钦州（今广西钦州以北）。

武后立睿宗
嗣圣元年（六八四）二月七日，立雍州牧豫王旦为皇帝，妃刘氏为皇后。睿宗居于别殿，不参预政事，政事皆取决于太后。睿宗乃高宗第八子，武后生。始封殷王，领冀州大都督，单于大都护，徙封豫王，又徙冀王，迁右金吾卫大将军，洛州牧，复封豫王。同日，立睿宗长子永平郡王成器为皇太子。

改元文明
嗣圣元年（六八四）二月七日，因立睿宗及皇太子，改元文明。

骆宾王死
宾王婺州义乌（今浙江义乌）人。七岁能赋诗。尤擅五言诗及七言歌行。曾作《帝京篇》，当时以为绝唱。与王勃、杨炯、卢照邻同以文学齐名，号为初唐四杰。历官武功、长安主簿，因赃左迁临海丞，不得志，弃官。文明元年（六八四），徐敬业起兵讨武后，宾王为其府属，作《讨武明空檄》檄天下，文中有“一抷之土未干，六尺之孤安在？”则天览而叹曰：“失此人才，宰相之过。”敬业败，宾王逮死（或云不知所终）。其文集毁于兵火。中宗时，令郗云卿集之，成十卷，名《骆宾王文集》，因曾官临海丞，又名《骆丞集》、《骆临海全集》，是“四杰”中存诗最多的一人。诗中颇含政治抱负及悲愤之词。

## 薛元超卒
光宅元年（六八四）冬，薛元超卒，年六十二。元超蒲州汾阴（今山西荣河县北）人，唐初名臣收之子，九岁袭父爵为汾阴县男。长好学，善文章。授太子舍人。高宗时迁给事中，数上书陈时政得失，转中书舍人，加弘文馆学士，兼修国史。永徽六年（六五五），授黄门侍郎，兼检校太子左庶子。因疾出为饶州刺史。显庆三年（六五八），拜东台侍郎。时右相李义府以罪流嶲州，元超奏请给马乘，遭贬简州刺史。西台侍郎上官仪伏诛，元超与之文章款密，谪流嶲州。上元初（六七四），遇赦还，拜正谏大夫。后迁中书侍郎，同中书门下三品，中书令，阶至金紫光禄大夫。元超以文章及荐寒俊之士为时称道。曾参预撰写《晋书》，有文集三十卷。

# 《告密之风起》

嗣圣元年（六八四）二月，有飞骑兵士十余人于坊曲饮酒。或言：“早知入宫废皇上无勋赏，不如事奉庐陵王。”一人起告密。座未散，十余人皆被捕，囚于羽林狱。言者处斩，其他以知反不告，绞死，告者授五品官。告密之风自此兴。

# 《胡商杀路元睿》
文明元年（六八四）七月九日，广州都督路元睿被昆仑人杀害。广州地临南海，岁有昆仑国商船来互市。都督府官吏贪婪无厌，侵渔商船。商人告于元睿，元睿不惩官属，反囚胡商治罪。群胡怒，一人袖中藏剑登府，杀元睿及左右十余人，登舟入海，遁去。

哈雷彗星出现
文明元年（六八四）七月二十二日夜，哈雷彗星出现于西方，长二丈余，四十余日而灭（一说三十四日，一说四十二日，一说四十九日）。
改元光宅
文明元年（六八四）九月六日，改元光宅，大赦天下。
改东都名及官名
光宅元年（六八四）九月六日，改东都为神都，尚书省为文昌台，左右仆射为左右相，六曹为天地四时（春夏秋冬）六官；门下省为鸾台，中书省为凤阁，侍中为纳言，中书令为内史；御史台为左肃政台，增置右肃政台；其余省、寺、监、率之名，悉以义类改之。又使八品以下官旧服青者，改易碧色，旗帜皆从金色。
增置右肃政台
光宅元年（六八四）九月，唐置左右肃政台。左肃政台本御史台，专知京师百官及监诸军旅。右肃政台乃新增机构，专知诸州按察，每年春秋发使，春曰风俗使，秋曰廉察使，以地官尚书韦方质删定的四十八条科目监察州县官吏。唐高祖、太宗、高宗三朝监察御史、使臣出巡，一般为承诏出使，奉敕乃巡。每年定期出使，乃武则天始创。是年，则天临朝称制，为了强化统治，加强对地方的管理控制，遂定此制。延载元年（六九四），则天改唐为周，正式称帝，地位已经巩固，即停止定期出使，仍改为奉敕乃巡。风俗、廉察使实际是唐最早的地方监察使职，光宅至延载年间是唐监察使职制定发展的第一阶段。（此前巡使，只是皇帝派遣监察地方的临时差遣官）监察使职已有固定名称、固定时间出巡，逐渐制度化。其后监察使职发展为巡察使、按察使、采访使，有印信、治所，常驻地方，并有废置官吏等等大权。

# 立武氏七庙
光宅元年（六八四）九月，武承嗣请武太后立武氏七庙，追封其祖为王。中书令裴炎援引西汉吕后之败谏之，太后曰：“吕后委权（外戚）生者，所以败，今追尊亡者，何伤乎！”二十一日，乃行追尊，并作五代祠堂于文水县（今山西文水）。裴炎由是得罪。

# 徐敬业起兵讨武后
光宅元年（六八四）九月，徐敬业等起兵讨武后。敬业乃名将李勣之孙，曹州离狐（今山东鄄城西南）人。本姓徐，赐姓李。少从勣征伐，有勇名，历官太仆少卿，眉州刺史，袭爵英国公。光宅元年，武太后废中宗，立睿宗旦，幽旦于别殿，独掌大权，诸武用事。敬业因赃贬柳州司马，途经扬州（今江苏），遇遭贬之给事中唐之奇、长安主簿骆宾王，詹事司直杜求仁，盩厔令敬业弟敬猷，盩厔尉魏思温，及奉使到州之监察御史薛仲璋，遂共谋起兵反武后。时扬州无都督，敬业使人告长史陈敬之反，仲璋捕杀之，敬业遂自称扬州司马，言奉密诏募兵讨高州叛酋，于是开府库，释囚徒，驱工匠及役丁数百人占领扬州，开匡复府，英公府，扬州大都督府三府，以之奇等人为长史、司马，思温为军师，宾王为记室，召集民众十余万，以匡扶中宗为号召，发布宾王所撰《讨武明空檄》，又索得貌类前太子贤者，称贤未死，奉之为王。楚州三县皆应之。太后剥夺敬业赐姓，命毁其祖父冢，遣左玉钤卫大将军李孝逸为扬州道大总管率兵三十万讨之。时仲璋言金陵有王气，且有大江天险，劝敬业南下取常（今江苏）、润（今江苏镇江）州，定霸王之业，然后北图中原，进无不利，退有所归；思温言天下豪杰以武氏专制，无不愤惋，宜率众北进，直取洛阳，使天下知此举志在勤王，四面响应，建立大功。若蓄缩自谋巢穴，远近闻之，必然解体。敬业不从，依仲璋之言，攻取润州。孝逸军逼扬州，敬业回军拒之，屯高邮之阿溪（今江苏高邮以东）。十一月四日，太后遣左鹰扬大将军黑齿常之为江南道大总管，援孝逸讨敬业。孝逸数战不利，畏缩不前，殿中侍御史魏元忠激以天下安危，在兹一举，孝逸乃战，先败敬业弟敬猷及韦超，又从元忠之计，火攻敬业，敬业兵死七千，溺无数，轻骑入江都，挈妻子奔润州，欲渡海投高丽，唐兵追之。十八日，敬业至海陵（今江苏泰州）界阻内，部将斩敬业、敬猷、宾王之首以降，余党之奇、思温皆被捕，扬、润、楚三州平。

# 裴炎被杀
光宅元年（六八四），徐敬业起兵反，太后问中书令裴炎对策，炎曰：“皇帝年长，不亲政事，故敬业等得以为辞。若太后返政皇帝，敬业等不讨自平。”监察御史崔詧以炎受顾托，大权在己，劝太后归政，是有异图；又以炎之甥薛仲璋乃敬业同党，收炎下狱。炎在狱中，辞气不屈，或劝炎逊辞以免，炎曰：“宰相下狱，安有全理！”时侍中刘景先及胡元范、程务挺等文武大臣证炎不反者甚众，太后不听，十月八日，斩炎于都亭，籍没其家，并收景先、元范下狱，斩濮务挺。炎字子隆，绛州闻喜（今山西闻喜东北）人。少补弘文生，诸生休假出游，炎独读书不出。有司将荐举，炎以学未精而止之。在馆近十年，尤精《春秋左氏传》、《汉书》。擢明经第，补濮州司仓参军，历御史、起居舍人、黄门侍郎。调露二年（六八0），授同中书门下平章事，拜侍中。弘道元年（六八三），高宗卒，受遗诏辅佐中宗，任中书令。迁政事堂于中书省。嗣圣元年（六八四），中宗欲授韦后父玄贞侍中及乳母子五品官，炎固争不可，与太后共谋废中宗，立睿宗，以定策之功封永清县侯，后封河东县男。武承嗣等请追封武氏祖为王，立武氏七庙，炎以吕后之鉴谏之，太后不悦。承嗣、武三思以韩王元嘉、鲁王灵夔位重且尊，请诛之以绝宗室之望，炎又独争不可，太后怒。及因敬业事下狱，侄太仆寺丞伯先年十七，上封事见太后，斥太后揽朝政，易嗣子，疏斥李氏，封崇诸武，而炎忠于社稷，反诬以罪，戮及子孙。劝太后早归朝政，保全宗族。伷先被杖长流。睿宗即位，复赠炎太尉、益州大都督，谥曰忠。

# 程务挺被斩
光宅元年（六八四），中书令裴炎因徐敬业起兵事下狱，程务挺上表为之申理、证炎不反。务挺素与敬业党唐之奇、杜求仁友善，人诬务挺与敬业潜相应接，十二月二十六日，太后遣将就军中斩之，籍没其家。务挺洺州平恩（今河北丘县南）人，父名振，唐右卫大将军。少随父征伐，以勇力闻名，拜右领军卫中郎将。曾破突厥六万于云州。永隆二年（六八一），为定襄道副大总管，擒东突厥阿史那伏念，以功封右武卫将军，平原公。永淳二年（六八三），率兵镇压绥州部落稽白铁余起事，进授右骁卫大将军，检校羽林军。嗣圣元年（六八四），率兵入殿庭，参预废中宗，立睿宗。转任右武卫大将军，单于道安抚大使以御突厥。务挺善绥御，突厥惧其威力，不敢侵边。及死，突厥宴乐相庆，为之立祠，每出师则祷之。

## 王方翼死

光宅元年（六八四）十二月，太后以王方翼与程务挺连职，素相亲善，且废后近属，收入狱，流崖州（今海南岛海口以南），途中死。方翼宇仲翔，并州祁（今山西祁县）人。祖母乃高祖妹同安大长公主。父早死，母为祖母所斥，居凤泉（今陕西郿县东南）别业。方翼幼即与佣保垦田植树，修房燎墨，勤劳致富。祖母卒，还京师。太宗擢为右千牛。永徽中（六五0至六五五）授安定令。在州诛大姓，杜奸豪，号称善政。徙瀚海都护府司马，因事贬朔州尚德府果毅，再迁肃州刺史。肃州城毁无壕，寇贼数攻，方翼发卒修壕，城因此而固。仪凤中（六七六至六七九），河西蝗灾，诸州民多馁死，民徙于肃州，方翼出私钱作水皑，税利以养，又修房舍使居。调露元年（六七九），任安抚大食副使兼安西都护，伐突厥李遮匐，大胜，筑碎叶城以镇之。后迁庭州刺史。永淳初（六八二），率兵解围弓月城，与突厥阿史那车簿战于伊丽河，又与三姓咽面十万兵战，皆胜，平定西域。以功迁夏州都督。夏州牛疫，民废农耕，方翼造耦耕法，张机键，省力功大。二年（六八三），参预镇压绥州部落稽白铁余起事，封太原公。同年，东突厥阿史那骨咄禄反，擒突厥二大将，降桑乾，舍利二部。及死，年六十三。神龙中（七0五至七0七），中宗为之追复官。
## 骆宾王死

宾王婺州义乌（今浙江义乌）人。七岁能赋诗。尤擅五言诗及七言歌行。曾作《帝京篇》，当时以为绝唱。与王勃、杨炯、卢照邻同以文学齐名，号为初唐四杰。历官武功、长安主簿，因赃左迁临海丞，不得志，弃官。文明元年（六八四），徐敬业起兵讨武后，宾王为其府属，作《讨武明空檄》檄天下，文中有“一抷之土未干，六尺之孤安在？”则天览而叹曰：“失此人才，宰相之过。”敬业败，宾王逮死（或云不知所终）。其文集毁于兵火。中宗时，令郗云卿集之，成十卷，名《骆宾王文集》，因曾官临海丞，又名《骆丞集》、《骆临海全集》，是“四杰”中存诗最多的一人。诗中颇含政治抱负及悲愤之词。

## 薛元超卒

光宅元年（六八四）冬，薛元超卒，年六十二。元超蒲州汾阴（今山西荣河县北）人，唐初名臣收之子，九岁袭父爵为汾阴县男。长好学，善文章。授太子舍人。高宗时迁给事中，数上书陈时政得失，转中书舍人，加弘文馆学士，兼修国史。永徽六年（六五五），授黄门侍郎，兼检校太子左庶子。因疾出为饶州刺史。显庆三年（六五八），拜东台侍郎。时右相李义府以罪流嶲州，元超奏请给马乘，遭贬简州刺史。西台侍郎上官仪伏诛，元超与之文章款密，谪流嶲州。上元初（六七四），遇赦还，拜正谏大夫。后迁中书侍郎，同中书门下三品，中书令，阶至金紫光禄大夫。元超以文章及荐寒俊之士为时称道。曾参预撰写《晋书》，有文集三十卷。
通鉴记载
高宗天皇大圣大弘孝皇帝下光宅元年（甲申，公元六八四年）
春，正月，甲申朔，改元嗣圣，赦天下。
立太子妃韦氏为皇后；擢后父玄贞自普州参军为豫州刺史。
癸巳，以左散骑常侍杜陵韦弘敏为太府卿、同中书门下三品。
中宗欲以韦玄贞为侍中，又欲授乳母之子五品官；裴炎固争，中宗怒曰：“我以天下与韦玄贞，何不可！而惜侍中邪！”炎惧，白太后，密谋废立。二月，戊午，太后集百官于乾元殿，裴炎与中书侍郎刘祎之、羽林将军程务挺、张虔勖勒兵入宫，宣太后令，废中宗为庐陵王，扶下殿。中宗曰：“我何罪？”太后曰：“汝欲以天下与韦玄贞，何得无罪！乃幽于别所。己未，立雍州牧豫王旦为皇帝。政事决于太后，居睿宗于别殿，不得有所预。立豫王妃刘氏为皇后。后，德威之孙也。有飞骑十馀人饮于坊曲，一人言：“向知别无勋赏，不若奉庐陵。”一人起，出诣北门告之。座未散，皆捕得，系羽林狱，言者斩，馀以知反不告皆绞，告者除五品官。告密之端自此兴矣。
壬子，以永平郡王成器为皇太子，睿宗之长子。赦天下，改元文明。
庚申，废皇太孙重照为庶人，命刘仁轨专知西京留守事。流韦玄贞于钦州。
太后与刘仁轨书曰：“昔汉以关中之事委萧何，今托公亦犹是矣。”仁轨上疏，辞以衰老不堪居守，因陈吕后祸败之事以申规戒。太后使秘书监武承嗣赍玺书慰谕之曰：“今以皇帝谅闇不言，眇身且代亲政；远劳劝戒，复辞衰疾。又云‘吕氏见嗤于后代，禄、产贻祸于汉朝’，引喻良深，愧慰交集。公忠贞之操，终始不渝，劲直之风，古今罕比。初闻此语，能不罔然；静而思之，是为龟镜。况公先朝旧德，遐迩具瞻，愿以匡救为怀，无以暮年致请。”
辛酉，太后命左金吾将军丘神勣诣巴州，检校故太子贤宅，以备外虞，其实风使杀之。神勣，行恭之子也。
甲子，太后御武成殿，皇帝帅王公以下上尊号。丁卯，太后临轩，遣礼部尚书武承嗣册嗣皇帝。自是太后常御紫宸殿，施惨紫帐以视朝。
丁丑，以太常卿、检校豫王府长史王德真为侍中；中书侍郎、检校豫王府司马刘祎之同中书门下三品。
三月，丁亥，徙杞王上金为毕王，鄱阳王素节为葛王。
丘神勣至巴州，幽故太子贤于别室，逼令自杀。太后乃归罪于神勣，戊戌，举哀于显福门，贬神勣为叠州刺史。己亥，追封贤为雍王。神勣寻复入为左金吾将军。
夏，四月，开府仪同三司、梁州都督滕王元婴薨。
辛酉，徙毕王上金为泽王，拜苏州刺史；葛王素节为许王，拜绛州刺史。
癸酉，迁庐陵王于房州；丁丑，又迁于均州故濮王宅。
五月，丙申，高宗灵驾西还。
闰月，以礼部尚书武承嗣为太常卿、同中书门下三品。
秋，七月，戊午，广州都督路元睿为昆仑所杀。元睿暗懦，僚属恣横，有商舶至，僚属侵渔不已。商胡诉于元睿，元睿索枷，欲系治之。群胡怒，有昆仑袖剑直登听事，杀元睿及左右十馀人而去，无敢近者，登舟入海，追之不及。
温州大水，流四千馀家。
突厥阿史那骨笃禄等寇朔州。八月，庚寅，葬天皇大帝于乾隆，庙号高宗。
初，尚书左丞冯元常为高宗所委，高宗晚年多疾，百司奏事，每曰：“朕体中不佳，可与元常平章以闻。”元常尝密言：“中宫威权太重，宜稍抑损。”高宗虽不能用，深以其言为然。及太后称制，四方争言符瑞；嵩阳令樊文献瑞石，太后命于朝堂示百官，元常奏：“状涉谄诈，不可诬罔天下。”太后不悦，出为陇州刺史。元常，子琮之曾孙也。
丙午，太常卿、同中书门下三品武承嗣罢为礼部尚书。
括州大水，流二千馀家。
九月，甲寅，赦天下，改元。旗帜皆从金色。八品以下，旧服青者更服碧。改东都为神都，宫名太初。又改尚书省为文昌台，左、右仆射为左、右相，六曹为天、地、四时六官；门下省为鸾台，中书省为凤阁，侍中为纳言，中书令为内史；御史台为左肃政台，增置右肃政台；其馀省、寺、监、率之名，悉以义类改之。
以左武卫大将军程务挺为单于道安抚大使，以备突厥。
武承嗣请太后追王其祖，立武氏七庙，太后从之。裴炎谏曰：“太后母临天下，当示至公，不可私于所亲。独不见吕氏之败乎！”太后曰：“吕后以权委生者，故及于败。今吾追尊亡者，何伤乎！”对曰：“事当防微杜渐，不可长耳。”太后不从。己巳，追尊太后五代祖克己为鲁靖公，妣为夫人；高祖居常为太尉、北平恭肃王，曾祖俭为太尉、金城义康王，祖华为太尉、太原安成王，考士彟为太师、魏定王；祖妣皆为妃。裴炎由是得罪。又作五代祠堂于文水。
时诸武用事，唐宗室人人自危，众心愤惋。会眉州刺史英公李敬业及弟盩厔令敬猷、给事中唐之奇、长安主簿骆宾王、詹事司直杜求仁皆坐事，敬业贬柳州司马，敬猷免官，之奇贬括苍令，宾王贬临海丞，求仁贬黟令。求仁，正伦之侄也。盩厔尉魏思温尝为御史，复被黜。皆会于扬州，各自以失职怨望，乃谋作乱，以匡复庐陵王为辞。
思温为之谋主，使其党监察御史薛仲璋求奉使江都，令雍州人韦超诣仲璋告变，云“扬州长史陈敬之谋反”。仲璋收敬之系狱。居数日，敬业乘传而至，矫称扬州司马来之官，云“奉密旨，以高州酋长冯子猷谋反，发兵讨之。”于是开府库，令士曹参军李宗臣就钱坊，驱囚徒、工匠数百，授以甲。斩敬之于系所；录事参军孙处行拒之，亦斩以徇，僚吏无敢动者。遂起一州之兵，复称嗣圣元年。开三府，一曰匡复府，二曰英公府，三曰扬州大都督府。敬业自称匡复府上将，领扬州大都督。以之奇、求仁为左、右长史，宗臣、仲璋为左、右司马，思温为军师，宾王为记室，旬日间得胜兵十馀万。移檄州县，略曰：“伪临朝武氏者，人非温顺，地实寒微。昔充太宗下陈，尝以更衣入侍，洎乎晚节，秽乱春宫。密隐先帝之私，阴图后庭之嬖，践元后于翚翟，陷吾君于聚麀。”又曰：“杀姊屠兄，弑君鸩母，人神之所同嫉，天地之所不容。”又曰：“包藏祸心，窃窥神器。君之爱子，幽之于别宫；贼之宗盟，委之以重任。”又曰：“一抔之土未干，六尺之孤安在！”又曰：“试观今日之域中，竟是谁家之天下！”太后见檄，问曰：“谁所为？”或对曰：“骆宾王。”太后曰：“宰相之过也。人有如此才，而使之流落不偶乎！”
敬业求得人貌类故太子贤者，绐众云：“贤不死，亡在此城中，令吾属举兵。”因奉以号令。
楚州司马李崇福帅所部三县应敬业。盱眙人刘行举独据县不从，敬业遣其将尉迟昭攻盱眙，行举拒却之。诏以行举为游击将军，以其弟行实为楚州刺史。
甲申，以左玉钤卫大将军李孝逸为扬州道大总管，将兵三十万，以将军李知士、马敬臣为之副，以讨李敬业。
武承嗣与从父弟右卫将军三思以韩王元嘉、鲁王灵夔属尊位重，屡劝太后因事诛之。太后谋于执政，刘祎之、韦思谦皆无言；内史裴炎独固争，太后愈不悦。三思，元庆之子也。
及李敬业举兵，薛仲璋，炎之甥也，炎欲示闲暇，不汲汲议诛讨。太后问计于炎，对曰：“皇帝年长，不亲政事，故竖子得以为辞。若太后返政，则不讨自平矣。”监察御史蓝田崔詧闻之，上言：“炎受顾托，大权在己，若无异图，何故请太后归政？”太后命左肃政大夫金城骞味道、侍御史栎阳鱼承晔鞫之，收炎下狱。炎被收，辞气不屈。或劝炎逊辞以免，炎曰：“宰相下狱，安有全理！”
凤阁舍人李景谌证炎必反。刘景先及凤阁侍郎义阳胡元范皆曰：“炎，社稷元臣，有功于国，悉心奉上，天下所知，臣敢明其不反。”太后曰：“炎反有端，顾卿不知耳。”对曰：“若裴炎为反，则臣等亦反也。”太后曰：“朕知裴炎反，知卿等不反。”文武间证炎不反者甚众，太后皆不听。俄并景先、元范下狱。丁亥，以骞味道检校内史同凤阁鸾台三品，李景谌同凤阁鸾台平章事。
魏思温说李敬业曰：“明公以匡复为辞，宜帅大众鼓行而进，直指洛阳，则天下知公志在勤王，四面响应矣。”薛仲璋曰：“金陵有王气，且大江天险，足以为固，不如先取常、润，为定霸之基，然后北向以图中原，进无不利，退有所归，此良策也！”思温曰：“山东豪杰以武氏专制，愤惋不平，闻公举事，皆自蒸麦饭为粮，伸锄为兵，以俟南军之至。不乘此势以立大功，乃更蓄缩，欲自谋巢穴，远近闻之，其谁不解体！”敬业不从，使唐之奇守江都，将兵渡江攻润州。思温谓杜求仁曰：“兵势合则强，分则弱，敬业不并力渡淮，收山东之众以取洛阳，败在眼中矣！”
壬辰，敬业陷润州，执刺史李思文，以李宗臣代之。思文，敬业之叔父也，知敬业之谋，先遣使间道上变，为敬业所攻，拒守久之，力屈而陷。思温请斩以徇，敬业不许，谓思文曰：“叔党于武氏，宜改姓武。”润州司马刘延嗣不降，敬业将斩之，思温救之，得免，与思文皆囚于狱中。刘延嗣，审礼从父弟也。曲阿令河间尹元贞引兵救润州，战败，为敬业所擒，临以白刃，不屈而死。
丙申，斩裴炎于都亭。炎将死，顾兄弟曰：“兄弟官皆自致，炎无分毫之力，今坐炎流窜，不亦悲乎！”籍没其家，无甔石之储。刘景先贬普州刺史，又贬辰州刺史，胡元范流琼州而死。裴炎弟子太仆寺丞伷先，年十七，上封事请见言事。太后召见，诘之曰：“汝伯父谋反，尚何言？”伷先曰：“臣为陛下画计耳，安敢诉冤！陛下为李氏妇，先帝弃天下，遽揽朝政，变易嗣子，疏斥李氏，封崇诸武。臣伯父忠于社稷，反诬以罪，戮及子孙。陛下所为如是，臣实惜之！陛下早宜复子明辟，高枕深居，则宗族可全；不然，天下一变，不可复救矣！”太后怒曰：“胡白，小子敢发此言！”命引出。伷先反顾曰：“今用臣言，犹未晚！”如是者三。太后命于朝堂杖之一百，长流瀼州。炎之下狱也，郎将姜嗣宗使至长安，刘仁轨问以东都事，嗣宗曰：“嗣宗觉裴炎有异于常久矣。”仁轨曰：“使人觉之邪？”嗣宗曰：“然。”仁轨曰：“仁轨有奏事，愿附使人以闻。”嗣宗曰：“诺。”明日，受仁轨表而还，表言：“嗣宗知裴炎反不言。”太后览之，命拉嗣宗于殿庭，绞于都亭。
丁酉，追削李敬业祖考官爵，发冢斫棺，复姓徐氏。
李景谌罢为司宾少卿，以右史武康沈君谅、著作郎崔詧为正谏大夫、同平章事。
徐敬业闻李孝逸将至，自润州回军拒之，屯高邮之下阿溪；使徐敬猷逼淮阴，别将韦超、尉迟昭屯都梁山。
李孝逸军至临淮，偏将雷仁智与敬业战，不利，孝逸惧，按兵不进。监军殿中侍御史魏元忠谓孝逸曰：“天下安危，在兹一举。四方承平日久，忽闻狂狡，注心倾耳以俟其诛。今大军久留不进，远近失望，万一朝廷更命它将以代将军，将军何辞以逃逗挠之罪乎！”孝逸乃引军而前。壬寅，马敬臣击斩尉迟昭于都梁山。
十一月，辛亥，以左鹰扬大将军黑齿常之为江南道大总管，讨敬业。
韦超拥众据都梁山，诸将皆曰：“超凭险自固，士无所施其勇，骑无所展其足；且穷寇死战，攻之多杀士卒，不如分兵守之，大军直趣江都，覆其巢穴。”支度使薛克构曰：“超虽据险，其众非多。今多留兵则前军势分，少留兵则终为后患，不如先击之，其势必举，举都梁，则淮阴、高邮望风瓦解矣。”魏元忠请先击徐敬猷，诸将曰：“不如先攻敬业，敬业败，则敬猷不战自擒矣。若击敬猷，则敬业引兵救之，是腹背受敌也。”元忠曰：“不然。贼之精兵，尽在下阿，乌合而来，利在一决，万一失利，大事去矣！敬猷出于博徒，不习军事，其众单弱，人情易摇，大军临之，驻马可克。敬业虽欲救之，计程必不能及。我克敬猷，乘胜而进，虽有韩、白不能当其锋矣。今不先取弱者而遽攻其强，非计也。”孝逸从之，引兵击超，超夜遁；进击敬猷，敬猷脱身走。
庚申，敬业勒兵阻溪拒守，后军总管苏孝祥夜将五千人，以小舟渡溪先击之，兵败，孝祥死，士卒赴溪溺死者过半。左豹韬卫果毅渔阳成三朗为敬业所擒。唐之奇绐其众曰：“此李孝逸也！”将斩之，三朗大呼曰：“我果毅成三朗，非李将军也。官军今大至矣，尔曹破在朝夕。我死，妻子受荣，尔死，妻子籍没，尔终不及我！”遂斩之。
孝逸等诸军继至，战数不利。孝逸惧，欲引退，魏元忠与行军管记刘知柔言于孝逸曰：“风顺荻干，此火攻之利。”固请决战。敬业置阵既久，士卒多疲倦顾望，阵不能整；孝逸进击之，因风纵火，敬业大败，斩首七千级，溺死者不可胜纪。敬业等轻骑走入江都，挈妻子奔润州，将入海奔高丽；孝逸进屯江都，分遣诸将追之。乙丑，敬业至海陵界，阻风，其将王那相斩敬业、敬猷及骆宾王首来降。馀党唐之奇、魏思温皆捕得，传首神都，扬、润、楚三州平。
陈岳论曰：敬业苟能用魏思温之策，直指河、洛，专以匡复为事，纵军败身戮，亦忠义在焉。而妄希金陵王气，是真为叛逆，不败何待！
敬业之起也，名敬猷将兵五千，循江西上，略地和州。前弘文馆直学士历阳高子贡帅乡里数百人拒之，敬猷不能西。以功拜朝散大夫、成均助教。
丁卯，郭待举罢为左庶子；以鸾台侍郎韦方质为凤阁侍郎、同平章事。方质，云起之孙也。
十二月，刘景先又贬吉州员外长史，郭待举贬岳州刺史。
初，裴炎下狱，单于道安抚大使、左武卫大将军程务挺密表申理，由是忤旨。务挺素以唐之奇、杜求仁善，或谮之曰：“务挺与裴炎、徐敬业通谋。”癸卯，遣左鹰扬将军裴绍业即军中斩之，籍没其家。突厥闻务挺死，所在宴饮相庆；又为务挺立祠，每出师，必祷之。
太后以夏州都督王方翼与务挺连职，素相亲善，且废后近属，征下狱，流崖州而死。