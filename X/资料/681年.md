681年，唐高宗天皇大圣大弘孝皇帝开耀元年。

## 唐尽平东突厥阿史德温傅等部
东突厥阿史德温傅等部为唐军所败，永隆二年（六八一）正月，又迎颉利族人阿史那伏念于夏州（今内蒙古西南），立为可汗，攻原（今甘肃固原）、庆（今甘肃庆阳）等州。五日，唐遣右卫将军李知十等屯泾、庆二州防之。五十三日，以裴行俭为定襄道大总管、右卫将军曹怀舜、幽州都督李文暕为副，再讨突厥。三月，怀舜与裨将窦义昭率前军先行，误以为伏念，温傅左右约二十骑在黑沙北，拣轻锐倍道而进，至黑沙无所见而还。人疲马乏，至长城北，遇温傅，小战后各引去。至横水，又遇伏念。怀舜等排成方阵，且战且行，经一日，大败，死者不可胜数，怀舜收散卒，敛金帛，赂伏念，与之约和，杀牛为盟乃还。闰七月，行俭屯军于代州陉口（今山西代县附近），以离间之法使伏念、温傅互相猜疑，遣将何迦密自通汉道，程务挺自石地道袭伏念之巢金牙山，俘其妻子与辎重。伏念与怀舜约和还，见状，引兵北走细沙。行俭派副总管刘敬同、程务挺率单于府兵急迫之，伏念乃执温傅以降。时尘埃涨天而至，唐军将士皆震恐，行俭曰：“此乃伏念执温傅以降。然受降如受敌，不可无备。”命严守备，遣使前迎，许以不死。于是尽平东突厥残部，执伏念、温傅归京师。十月一日，至长安，诏斩伏念、温傅等五十四人于都市。缘宰相裴炎忌行俭功，言伏念为唐军副将张虔勖、程务挺所逼，及回纥南逼，穷窘而降，故奏斩之。行俭叹道：“杀降者，恐无再来降者。”因称疾不出。

## 裴匪舒为少府监

裴匪舒任少府监，善经营。永隆二年（六八一）三月，奏卖苑中马粪，岁可得钱二十万缗。尚书左仆射同中书门下三品刘仁轨以利虽厚，恐后代称唐家卖马粪，有失嘉名，乃止。匪舒又造镜殿。高宗与仁轨观之，进殿，仁轨急出，曰：“天无二日，土无二王，适才见殿内四壁有数天子，不祥之至。”高宗遂令剔去镜面。

### wiki ZHY：似乎是一个人？

裴匪躬（7世纪—691年），武周政治人物，官至尚方监。

尚方监裴匪躬管理洛阳西苑，上奏请求卖苑中的果菜来获利。文昌左相苏良嗣驳斥他：“公仪休只是诸侯国鲁国的国相，还能拔葵去织，没有听说天子作为万乘之主，贩卖水果蔬菜来与下人争利的道理。”裴匪躬于是停止。唐睿宗李旦让位给母亲武则天后，成为皇嗣，公卿往往前往拜见。尚方监裴匪躬、左卫大将军阿史那元庆、白涧府果毅薛大信、监门卫大将军范云仙也曾经拜见李旦，因此获私见皇嗣之罪。天授二年（691年）一月甲寅，一作长寿二年（693年）二月，尚方监裴匪躬、内常侍范云仙被腰斩于都市。

## 旌表陈行焉忠节
吉州长史陈行焉前为使节往吐蕃，吐蕃大臣论钦陵拥兵自大，欲使行焉伏地拜己，行焉守节不屈，钦陵以兵威胁，行焉仍不从，遂被拘留十余年。永隆元年（六八0）死于吐蕃。是年文成公主卒，唐遣使吊祠，吐蕃乃归行焉之丧。二年（六八一）四月，唐追赠行焉睦州刺史，以旌其忠节。

## 刘龙子谋反
永隆二年（六八一），常州人刘龙子谋反。龙子先作金龙头藏于袖中，以羊肠盛蜜水绕系龙头之上，聚众，言龙吐水，饮之除百病，得施舍无数，以此收人心，起而反唐。五月十七日，唐捕斩之，余觉皆伏诛。

## 黑齿常之击吐蕃于良非川
永隆二年（六八一）五月二十一日，河源道经略大使黑齿常之率兵击吐蕃大将论赞婆于良非川（今青海东境），赞婆败退。常之获其粮畜甲仗而还。常之在军七年，吐蕃深畏之，不敢犯边。

## 太平公主嫁薛绍
太平公主乃高宗之女，武后所生，特承恩宠。咸亨二年（六七一），武后母荣国夫人卒，武后请以公主为道士以追福。仪凤中（六七六至六七九），吐蕃求和亲，请尚公主，武后不愿公主嫁远蕃，乃立太平观，以公主为观主，如方士薰戒，以拒和亲。水隆二年（六八一）七月，以公主嫁光禄卿薛曜之子绍。绍母乃太宗女城阳公主。时以万年县为婚馆，其门隘窄，不能容翟车，毁垣而入。婚礼盛况空前，燎炬相连，夹路槐树多死。武后以绍兄嫂萧氏、成氏非贵族，言“吾女岂可与田舍女为妯娌！”欲废出二人，人言萧氏乃国家旧姻，乃止。唐谚云：“娶妇得公主，无事取官府”，薛家兄弟深忧之。

## 夏州奏损土马
永隆二年（六八一）七月，夏州群牧使奏：自调露元年（六七九）九月以来，突厥攻扰，夏州（今内蒙古乌审旗南白城子）牧监损失马十八万余匹，监牧吏卒被突厥杀掠八百余人。

## 薛延陀部落来降
永隆二年（六八一），薛延陀部落欲诣东突厥阿史那伏念，途中遇唐将曹怀舜等、因请降。七月，薛延陀达浑领五州（姑衍州、步讫若州、溪弹州、鹘州、低粟州）四万余帐来降。
改元开耀
永隆二年（六八一）九月二十七日，裴行俭献所俘突厥阿史那伏念、阿史德温傅等，三十日，改元开耀。
立新罗王金政明
开耀元年（六八一）十月二十二日，新罗王金法敏卒，唐遣使立其子政明。
郝处俊卒
开耀元年（六八一），郝处俊卒，年七十五。处俊安州安陆（今湖北）人，十岁而孤，好读《汉书》。贞观中举进士，授著作佐郎。转事滕王，耻为王府官属，弃官归耕。后历官太子司议郎、吏部侍郎、东台侍郎、同东西台三品、中书侍郎、中书令、太子宾客、检校兵部尚书、行太子左庶子、侍中、太子少保，阶至金紫光禄大夫。乾封二年（六六七），高丽叛，处俊为具江道副大总管行讨伐，入高丽，军未及成列，高丽兵至，军中大骇，处俊镇定自若，据胡床，食干粮，潜遣精锐击败之，人服其胆略。自参综朝政，多引经义进言匡益，得尽大臣之责。总章元年（六六八）十月，乌荼国婆罗门卢迦逸多制长年药，高宗将饵之，处俊以太宗服丹，临终名医无救为例，谏止。上元元年（六七四），高宗至翔鸾阁观大酺，时京城四县及太常音乐分东西两大朋，令雍王贤主东朋，周王显主西朋，比赛角胜。处俊以此非导二王仁义及示和睦，谏止。上元三年（六七六），高宗因风眩欲逊位，令武后摄政，处俊以唐之天下，只传子孙不与后族，谏止。及武则天临朝，诛处俊孙象贤，毁处俊棺柩。
通鉴记载
高宗天皇大圣大弘孝皇帝中之下开耀元年（辛巳，公元六八一年）
春，正月，突厥寇原、庆等州。乙亥，遣右卫将军李知十等将兵屯泾、庆二州以备突厥。
庚辰，以初立太子，敕宴百官及命妇于宣政殿，引九部伎及散乐自宣政门入。太常博士袁利贞上疏，以为：“正寝非命妇宴会之地，路门非倡优进御之所，请命妇会于别殿，九部伎自东西门入，其散乐伏望停省。”上乃更命置宴于麟德殿；宴日，赐利贞帛百段。利贞，昂之曾孙也。
利贞族孙谊为苏州刺史，自以其先自宋太尉淑以来，尽忠帝室，谓琅邪王氏虽奕世台鼎，而为历代佐命，耻与为比，尝曰：“所贵于名家者，为其世笃忠贞，才行相继故也。彼鬻婚姻求禄利者，又乌足贵乎！”时人是其言。
裴行俭军既还，突厥阿史那伏念复自立为可汗，与阿史德温傅连兵为寇。癸巳，以行俭为定襄道大总管，以右武卫将军曹怀舜、幽州都督李文暕为副，将兵讨之。
二月，天后表请赦杞王上金、鄱阳王素节之罪；以上金为沔州刺史，素节为岳州刺史，仍不听朝集。
三月，辛卯，以刘仁轨兼太子少傅，馀如故。以侍中郝处俊为太子少保，罢政事。
少府监裴匪舒，善营利，奏卖苑中马粪，岁得钱二十万缗。上以问刘仁轨，对曰：“利则厚矣，恐后代称唐家卖马粪，非嘉名也。”乃止。匪舒又为上造镜殿，成，上与仁轨观之，仁轨惊趋下殿。上问其故，对曰：“天无二日，土无二王，适视四壁有数天子，不祥孰甚焉！”上遽令剔去。曹怀舜与裨将窦义昭将前军击突厥。或告“阿史那伏念与阿史德温傅在黑沙北，左右才二十骑以下，可径往取也。”怀舜等信之，留老弱于瓠芦泊，帅轻锐倍道进，至黑沙，无所见，人马疲顿，乃引兵还。
会薛延陀部落欲西诣伏念，遇怀舜军，因请降。怀舜等引兵徐还，至长城北，遇温傅，小战，各引去。至横水，遇伏念，怀舜、义昭与李文暕及裨将刘敬同四军合为方陈，且战且行；经一日，伏念乘便风击之，军中扰乱，怀舜等弃军走，军遂大败，死者不可胜数。怀舜等收散卒，敛金帛以赂伏念，与之约和，杀牛为盟。伏念北去，怀舜等乃得还。夏。五月，丙戌，怀舜免死，流岭南。
己丑，河源道经略大使黑齿常之将兵击吐蕃论赞婆于良非川，破之，收其粮畜而还。常之在军七年，吐蕃深畏之，不敢犯边。
初，太原王妃之薨也，天后请以太平公主为女官以追福。及吐蕃求和亲，请尚太平公主，上乃为之立太平观，以公主为观主以拒之。至是，始选光禄卿汾阴薛曜之子绍尚焉。绍母，太宗女城阳公主也。
秋，七月，公主适薛氏，自兴安门南至宣阳坊西。燎炬相属，夹路槐木多死。绍史顗以公主宠盛，深忧之，以问族祖户部郎中克构，克构曰：“帝甥尚主，国家故事，苟以恭慎行之，亦何伤！然谚曰：‘娶妇得公主，无事取官府。’不得不为之惧也。
天后以顗妻萧氏及顗弟绪妻成氏非贵族，欲出之，曰：“我女岂可使与田舍女为妯娌邪！或曰：“萧氏，瑀之侄孙，国家旧姻。”乃止。
夏州群牧使安元寿奏：“自调露元年九月以来，丧马一十八万馀匹，监牧吏卒为虏所杀掠者八百馀人。”
薛延陀达浑等五州四万馀帐来降。
甲午，左仆射兼太子少傅、同中书门下三品刘仁轨固请解仆射；许之。
闰七月，丁未，裴炎为侍中，崔知温、薛元超并守中书令。
上征田游岩为太子洗马，在东宫无所规益。右卫副率蒋俨以书责之曰：“足下负巢、由之俊节，傲唐、虞之圣主，声出区宇，名流海内。主上屈万乘之重，申三顾之荣，遇子以商山之客，待子以不臣之礼，将以辅导储贰，渐染芝兰耳。皇太子春秋鼎盛，圣道未周，仆以不才，犹参庭诤，足下受调护之寄，是可言之秋，唯唯而无一谈，悠悠以卒年岁。向使不餐周粟，仆何敢言！禄及亲矣，以何酬塞？想为不达，谨书起予。”游岩竟不能答。
庚申，上以服饵，令太子监国。裴行俭军于代州之陉口，多纵反间，由是阿史那伏念与阿史德温傅浸相猜贰。伏念留妻子辎重于金牙山，以轻骑袭曹怀舜。行俭遣裨将何迦密自通漠道，程务挺自石地道掩取之。伏念与曹怀舜等约和而还，比至金牙山，失其妻子辎重，士卒多疾疫，乃引兵北走保细沙，行俭又使副总管刘敬同、程务挺等将单于府兵追蹑之。伏念请执温傅以自效，然尚犹豫，又自恃道远，唐兵必不能至，不复设备。敬同等军到，伏念狼狈，不能整其众，遂执温傅，从间道诣行俭降。候骑告以尘埃涨天而至，将士皆震恐。行俭曰：“此乃伏念执温傅来降，非他盗也。然受降如受敌，不可无备。”乃命严备，遣单使迎前劳之。少选，伏念果帅酋长缚温傅诣军门请罪。行俭尽平突厥馀党，以伏念、温傅归京师。
冬，十月，丙寅朔，日有食之。
壬戌，裴行俭等献定襄之俘。乙丑，改元。丙寅，斩阿史那伏念、阿史德温傅等五十四人于都市。
初，行俭许伏念以不死，故降。裴炎疾行俭之功，奏言：“伏念为副将张虔勖、程务挺所逼，又回纥等自碛北南向逼之，穷窘而降耳。”遂诛之。行俭叹曰：“浑、浚争功，古今所耻。但恐杀降，无复来者。”因称疾不出。
丁亥，新罗王法敏卒，遣使立其子政明。
十一月，癸卯，徙故太子贤于巴州。