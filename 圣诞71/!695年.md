## 改元证圣
延载二年（六九五）正月一日，则天太后加尊号“慈氏越古金轮圣神皇帝”，赦招天下，改元证圣。二月十六日，令去“慈氏越古”之号。

## 明堂、天堂、大像被焚毁

证圣元年（六九五）正月十六日，僧怀义烧毁明堂、天堂及大像。初，明堂建成后，则天令怀义造夹宁大像，并于明堂之北建天堂置之。天堂构建之始，被风摧折，再造之，其广袤仅亚于明堂，而大像小指犹容数十人。怀义督造，用材如粪土，则天听任不问。日役劳工二万人，采伐江岭之木，数年间花费万亿，府藏为之耗竭。证圣元年正月十五日，又于明堂作无遮会，凿地为坑，深五丈，结彩为宫殿，佛像皆于坑中引出，云自地涌出。又杀牛取血，画大像，云怀义刺膝血为之。十六日，置大像于天津桥南，设斋。每次作无遮会，费用皆以万亿计。时御医沈南璆得幸于则天，怀义宠衰不满，夜乃烧天堂，延及明堂，大火熊熊，光照城中如昼，至天明，明堂、天堂皆为灰烬，大像亦裂为数百段。则天讳言之，推说工徒误烧麻主而致火灾。是年，又命怀义充使重建明堂、天堂，铸九州鼎及十二（生肖）神。

## 韦什方等妖妄败露

韦什方与河内老尼等以妖妄惑众，老尼自号净光如来，能知未然；什方自言生于孙吴赤乌年间（二三八至二五一），能制长年药。则天甚信重，赐什方武姓，延载元年（六九四）七月一日，又授什方正谏大夫，同平章事。八月，什方乞还山，从之。及证圣元年（六九五）明堂起火，老尼入唁，则天怒曰：“既知未然，何以不言明堂之火?”斥还河内，弟子百余人并逃散。或告老尼等烹宰宴乐，淫秽奸情，则天乃召尼及弟子还麟趾寺，令全部掩捕之，没为官婢。什方知事败露，自绞而死。

## 刘知几上疏

证圣元年（六九五），则天以明堂火灾，下制求直言。获嘉主簿刘知几上疏言四事：一，近年赦令不息，甚或一年数赦，为善者不预恩光，作恶者独承徼幸，以至违法不仁者有恃无恐，编户寇攘为业，当官赃贿是求，皆指期天泽，释罪获免。愿而今而后，节于赦免，使黎氓知禁，奸宄肃清。二，海内具僚九品以上，每岁逢赦，必赐阶勋，绯服者众于青衣，象板多于木笏，荣非因德举，位非以才升，以至人不知何者为妍蚩，何者为美德。望自今以后，稍息私恩，使有善者逾效忠勤，无才者咸知勉励。三，今取士太广，六品以下职事清官，犹土芥、沙砾，不加沙汰，将秽皇风。四，今牧伯迁代太速，既怀苟且之谋，何暇循良之政。望自今刺史非三岁以上不可迁官，明察功过，尤甄赏罚。疏奏，则天颇嘉之。

## 诛薛怀义

证圣元年（六九五）二月四日，薛怀义被诛。怀义以形神伟壮得幸于则天太后，任白马寺主，修明堂、天堂，率兵讨伐东突厥，造《大云经》，为武周革命功臣，势倾一时，多行不法。后厌入宫，多居白马寺，选有臂力白丁千人度为僧人。侍御史周矩疑其有异，请劾之，又言怀义不轨之状，则天以此道人疯病，不可苦问，仅流所度僧人于远州。及证圣元年怀义毁明堂、天堂，则天犹不罪，仍令督工重建，怀义益骄恣，言多不顺，则天乃恶之，令选宫人有力者百余人防之，持怀义于瑶光殿前树下，武攸宁率壮士殴杀之，送尸于白马寺，焚之以造塔。

## 周允元卒

证圣元年（六九五）三月九日，凤阁侍郎、同凤阁鸾台平章事周允元卒。允元宇汝良，豫州安城（今河南原武县东南）人。则天宴请宰相，令各述书传中善语良言，允元曰：“耻其君不如尧、舜”，武三思劾其语有所指斥，则天日：“闻其言足以为诫，安得有过！”及死，则天作七言诗以志哀悼，并亲缮写之。

## 改元天册万岁
证圣元年（六九五）九月九日，则天合祭天地于南郊，加号天册金轮大圣皇帝，改元天册万岁。

## 突厥默啜请降

天册万岁元年（六九五）正月，则天以王孝杰为朔方道行军总管击突厥。十月，东突厥后汗国可汗默啜遣使请降，则天册授默啜为左卫大将军、归国公，赐物绢五千段。

## 造莫高窟北大像

天册万岁元年（六九五），灵隐禅师与阴祖等造莫高窟北大像。莫高窟俗称千佛洞，位于沙州敦煌县（今甘肃敦煌县）鸣沙山上。自前秦建元二年（三六六）始建，历北魏、西魏、北周、隋，至武则天，已有窟室千余龛。然最大之佛像，乃是年所造释迦牟尼坐像（现编号为九十六号窟），高一百四十尺。

## 改元万岁登封

天册万岁二年腊月（六九五）十一日，则天登嵩山，封神岳，大赦天下，改元万岁登封。十六日，制内外官三品以上通前赐爵二等，四品以下加两阶。洛州百姓免租税二年，登封、告成县免三年。

## 吐蕃进扰，复请和

天册万岁元年（六九五）七月，吐蕃攻临洮（即洮州，今甘肃临潭）。则天遣夏官尚书王孝杰为肃边道行军总管讨击之。万岁通天元年（六九六）一月十一日，又以娄师德为肃边道行军副总管，与孝杰共击吐蕃。三月一日，孝杰、师德与吐蕃论钦陵、赞婆战于素罗汗山，兵败。孝杰免官为庶人，师德贬为原州员外司马。九月，吐蕃遣使请和亲，则天遣右武卫胄曹参军郭元振往察之。吐蕃论钦陵请罢安西四镇戍兵，求分西突厥十姓之地，并遣使随元振入朝面陈。元振上疏，言吐蕃此请，允之，伤四夷之心，于国不利；拒之，吐蕃为边患必深，宜以计缓之。可与之曰：唐遣兵戍四镇，意在镇抚四域，使吐蕃不得并力东侵。若吐蕃无东侵之志，当归吐谷浑诸部及青海故地，唐则以西突厥五俟斤部归吐蕃。如此，既塞吐蕃之口，又不绝其和亲之望。钦陵若有乖违，吐蕃民即知咎在钦陵。吐蕃百姓疲于徭役，早愿和亲，国家宜岁发和亲使往吐蕃，钦陵专制统兵不愿归，民怨之，则生乱，乱兴则难侵大唐。则天以言之有理，如是复吐蕃之请。

# 通鉴记载

则天顺圣皇后中之上天册万岁元年（乙未，公元六九五年）
正月，辛巳朔，太后加号慈氏越古金轮圣神皇帝，赦天下，改元证圣。
周允元与司刑少卿皇甫文备奏内史豆卢钦望、同平章事韦巨源、杜景俭、苏味道、陆元方附会李昭德，不能匡正，钦望贬赵州，巨源贬麟州，景俭贬溱州，味道贬集州，元方贬绥州刺史。
初，明堂既成，太后命僧怀义作夹纟宁大像，其小指中犹容数十人，于明堂北构天堂以贮之。堂始构，为风所摧，更构之，日役万人，采木江岭，数年之间，所费以万亿计，府藏为之耗竭。怀义用财如粪土，太后一听之，无所问。每作无遮会，用钱万缗；士女云集，又散钱十车，使之争拾，相蹈践有死者。所在公私田宅，多为僧有。怀义颇厌入宫，多居白马寺，所度力士为僧者满千人。侍御史周矩疑有奸谋，固请按之。太后曰：“卿姑退，朕即令往。”矩至台，怀义亦至，乘马就阶而下，坦腹于床。矩召吏将按之，遽跃马而去。矩具奏其状，太后曰：“此道人病风，不足诘，所度僧，惟卿所处。”悉流远州。迁矩天官员外郎。
乙未，作无遮会于朝堂，凿地为坑，深五丈，结彩为宫殿，佛像皆于坑中引出之，云自地涌出。又杀牛取血，画大像，首高二百尺，云怀义刺膝血为之。丙申，张像于天津桥南，设斋。时御医沈南?翏亦得幸于太后，怀义心愠，是夕，密烧天堂，延及明堂。火照城中如昼，比明皆尽，暴风裂血像为数百段。太后耻而讳之，但云内作工徒误烧麻主，遂涉明堂。时方酺宴，左拾遗刘承庆请辍朝停酺以答天谴，太后将从之。姚璹曰：“昔成周宣榭，卜代愈隆；汉武建章，盛德弥永。今明堂布政之所，非宗庙也，不应自贬损。”太后乃御端门，观酺如平日。命更造明堂、天堂，仍以怀义充使。又铸铜为九州鼎及十二神，皆高一丈，各置其方。
先是，河内老尼昼食一麻一米，夜则烹宰宴乐，畜弟子百馀人，淫秽靡所不为。武什方自言能合长年药，太后遣乘驿于岭南采药。及明堂火，尼入唁太后，太后怒叱之，曰：“汝常言能前知，何以不言明堂火？”因斥还河内，弟子及老胡等皆逃散。又有发其奸者，太后乃复召尼还麟趾寺，弟子毕集，敕给使掩捕，尽获之，皆没为官婢。什方还，至偃师，闻事露，自绞死。
庚子，以明堂火告庙，下制求直言。刘承庆上疏，以为：“火发既从麻主，后及总章，所营佛舍，恐劳无益，请罢之。又，明堂所以统和天人，一旦焚毁，臣下何心犹为酺宴！忧喜相争，伤于情性。又，陛下垂制博访，许陈至理，而左史张鼎以为今既火流王屋，弥显大周之祥，通事舍人逄敏奏称，弥勒成道时有天魔烧宫，七宝台须臾散坏，斯实谄妄之邪言，非君臣之正论。伏愿陛下乾乾翼翼，无戾天人之心而兴不急之役，则兆人蒙赖，福禄无穷。”
获嘉主簿彭城刘知几表陈四事。其一以为：“皇业权舆，天地开辟，嗣君即位，黎元更始，则时藉非常之庆，以申再造之恩。今六合清晏而赦令不息，近则一年再降，远则每岁无遗，至于违法悖礼之徒，无赖不仁之辈，编户则寇攘为业，当官则赃贿是求。而元日之朝，指期天泽，重阳之节，伫降皇恩，如其忖度，咸果释免。或有名垂结正，罪将断决，窃行货贿，方便规求，故致稽延，毕沾宽宥。用使俗多顽悖，时罕廉隅，为善者不预恩光，作恶者独承徼幸。古语曰：‘小人之幸，君子之不幸。”斯之谓也。望陛下而今而后，颇节于赦，使黎氓知禁，奸宄肃清。”其二以为：“海内具僚九品以上，每岁逢赦，必赐阶勋，至于朝野宴集，公私聚会，绯服众于青衣，象板多于木笏；皆荣非德举，位罕才升，不知何者为妍蚩，何者为美恶。臣望自今以后，稍息私恩，使有善者逾效忠勤，无才者咸知勉励。”其三以为：“陛下临朝践极，取士太广，六品以下职事清官，遂乃方之土芥，比之沙砾，若遂不加沙汰，臣恐有秽皇风。”其四以为：“今之牧伯迁代太速，倏来忽往，蓬转萍流，既怀苟县之谋，何暇循良之政！望自今刺史非三岁以上不可迁官，仍明察功过，尤甄赏罚。”疏奏，太后颇嘉之。是时官爵易得而法网严峻，故人竞为趋进而多陷刑戮，知几乃著《思慎赋》以刺时见志焉。丙午，以王孝杰为朔方道行军总管，击突厥。
春，二月，己酉朔，日有食之。
僧怀义益骄恣，太后恶之。既焚明堂，心不自安，言多不顺；太后密选宫人有力者百馀人以防之。壬子，执之于瑶光殿前树下，使建昌王武攸宁师壮士殴杀之，送尸白马寺，焚之以造塔。
甲子，太后去“慈氏越古”之号。
三月，丙辰，凤阁侍郎、同平章事周允王薨。
夏，四月，天枢成，高一百五尺，径十二尺，八面，各径五尺。下为铁山，周百七十尺，以铜为蟠龙麒麟萦绕之；上为腾云承露盘，径三丈，四龙人立捧火珠，高一丈。工人毛婆罗造模，武三思为文，刻百官及四夷酋长名，太后自书其榜曰“大周万国颂德天枢”。
秋，七月，辛酉，吐蕃寇临洮，以王孝杰为肃边道行军大总管以讨之。
九月，甲寅，太后合祭天地于南郊，加号天册金轮大圣皇帝，赦天下，改元。
冬，十月，突厥默啜遣使请降，太后喜，册授左卫大将军、归国公。