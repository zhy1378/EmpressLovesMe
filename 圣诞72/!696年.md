696年，武周万岁通天元年。 [1]  素罗汗山之战中武周大败，吐蕃论钦陵要求割让安西四镇和突厥十姓之地，武则天坚决不许，并采用离间计诛杀论钦陵。不久，大食（阿拉伯帝国）遣使献上象征权威的狮子，但被认为专吃肉不宜饲养，于是被武则天直接退回。

素罗汗山之战
万岁通天元年（696年）三月，王孝杰等与吐蕃大将论钦陵、赞婆交战于素罗汗山，遭遇大败。论钦陵提出罢免安西四镇驻兵，并瓜分十姓突厥之地的议和方案。武则天坚决不许，并用离间计诛杀论钦陵。 [2-4]   
改元万岁通天
万岁登封元年（六九六）三月十六日，以洛阳新明堂建成，改元万岁通天。新明堂规模比前稍小，高二百九十四尺，东西南北广三百尺，上施金涂铁凤，高二丈。凤后为大风所损，代之铜火珠，群龙捧之。明堂之下环绕施铁渠，以为辟雍之象，号曰通天宫。
退回阿拉伯狮子
武周万岁通天元年（696年）三月，大食（阿拉伯帝国）皇帝阿卜杜勒·马利克遣使抵达神都（今洛阳），献上象征权威的狮子。武周上下认为狮子专吃肉，不宜饲养，于是武则天将其退回。 [5] 
契丹李尽忠反
万岁通天元年（六九六）五月，契丹松漠都督李尽忠、归诚州刺史孙万荣举兵反。尽忠乃契丹酋长窟哥之孙，窟哥贞观二十二年（六四八）率部内附，唐授之为左领军将军兼松漠都督府都督，无极县男，赐姓李。尽忠承之，为左武卫大将军。万荣乃契丹别部酋长孙敖曹曾孙，敖曹武德四年（六二一）内附，唐授为云麾将军，行辽州总管。万荣垂拱初（六八五）授右玉钤卫将军，归诚州刺史，封永乐县公。尽忠为万荣妹夫，皆居于营州城旁。时契丹饥，营州都督赵翙不加赈给，视酋长如奴仆，漫加侵侮，二人怨，遂起兵反，杀赵翙，占营州（今辽宁朝阳），进攻河北。尽忠自称无上可汗，兵至数万。则天怒，改尽忠为尽灭，万荣为万斩。五月二十五日，遣左鹰扬卫大将军曹仁师、右金吾卫大将军张玄遇、左威卫大将军李多祚等二十八将讨击契丹。七月，以春官尚书武三思为榆关道安抚大使，姚涛为副，以备契丹。八月，两军战于西硖石谷。契丹诈称饥寒不能自存，俟官军至而降，释营州俘虏引官兵深入。大将曹仁师、张玄遇等信之，弃步卒，率轻骑先进，至西硖石谷，遭契丹伏击，玄遇等被飞索缚擒，其余将卒皆死山谷。契丹得军印，又诈为牒，逼玄遇等签署，令官军总管燕匪石率兵速赴山谷，匪石得牒，昼夜兼程，人困马乏，中道遭契丹伏击，全军皆没。九月，则天下制，发囚徒，募庶士家奴骁勇者击契丹，以建安王武攸宜为右武威卫大将军，充清边道行军大总管指挥讨击。十月，契丹李尽忠死，东突厥可汗默啜乘机击之，俘尽忠、万荣妻子。万荣继领契丹之众，重振军势，遣别将骆务整、何阿小等复攻冀州（今河北冀县），杀刺史陆宝积及吏民数千人，又攻瀛州（今河北河间）。
突厥默啜击契丹
万岁通天元年（六九六）九月，东突厥可汗默啜遣使入朝，请归河西降户，率部落兵马为国家讨击契丹。则天许之，遣豹韬卫大将军阎知微、左卫郎将摄司宾卿田归道册授默啜为左卫大将军，迁善可汗。十月，默啜率兵袭契丹据地松漠（今内蒙古翁牛特旗西北），俘掠契丹首领李尽忠、孙万荣妻子及辎重以归。则天以其有功，加授默啜颉跌利施大单于、立功报国可汗。
刘思礼案结，族诛朝士三十六家
凤阁舍人王勮兼天官待郎时，用刘思礼为箕州刺史。思礼学相人术，以为洛州录事参军綦连耀有天命，己当位至太师，因共綦连耀谋反。于是阴结朝士，托相术以拉拢人，劝人辅佐綦连耀以取富贵。西京明堂尉吉顼亦闻其谋，以告东都合宫尉来俊臣。俊臣上变，武后使河内王武懿宗推之。懿宗自天授（六九0）以来，数次鞫狱，喜诬陷人，时人以为周（兴）、来（俊臣）之亚。既受推鞠之命，乃故宽思礼于外，使广引朝士而免其死。思礼因诬攀凤阁侍郎同平章事李元素、夏官侍郎同平章事孙元亨、知天官侍郎事石抱忠、刘奇、给事中周潘，以及王勮、兄泾州刺史勔、弟监察御史助等，凡三十六家，皆海内名士，穷楚毒以成其狱。万岁通天二年（六九七）正月二十四日案结，皆族诛之，亲党连坐流窜者千余人。诸人既诛，然后收思礼，思礼大悔，然已无及。
三珠树
王勮，龙门人。父福畤，祖通，兄弟六人，曰勔、勮、勃、助、劼、劝，皆有才名。勔、勮、勃早成，杜易简誉之为“三珠树”。勮第进士，长寿（六九二至六九四）中为凤阁舍人，时寿春等五王出阁，有司忘载册文，勮召五吏，命执笔分写，勮同时口授而辞粲然。加弘文馆学士，兼知天官侍郎。以素善刘思礼，用为箕州刺史。思礼谋反，诬引勔、勮、助（时勃、劼、劝早卒），致族诛，人皆冤之。
二张入侍武后
张易之，义丰（今河北安国）人，行成（太宗时官至太子少傅）族孙。与弟昌宗皆年少，美姿容，晓音律。万岁通天元年（六九六），太平公主先荐昌宗入侍武后于禁中，昌宗复荐易之，于是兄弟皆得幸。常傅朱粉，衣锦绣，侍太后侧。昌宗人称“六郎”，累迁散骑常侍；易之称“五郎”，官司卫少卿。太后年已七十四，二张之宠远过薛怀义。其母臧氏、韦氏，俱拜太夫人，赏赐不可胜纪，仍敕凤阁侍郎李迥秀（不久拜相）为臧氏私夫。而武承嗣、武三思、武懿宗、宗楚客、宗晋卿等亦恭候二张门庭，互相勾结，至死宠不衰。
通鉴记载
则天顺圣皇后中之上万岁通天元年（丙申，公元六九六年）
腊月，甲戌，太后发神都；甲申，封神岳；赦天下，改元万岁登封，天下百姓无出今年租税；大酺九日。丁亥，禅于少室；己丑，御朝觐坛受贺；癸巳，还宫；甲午，谒太庙。
右千牛卫将军安平王武攸绪，少有志行，恬澹寡欲，扈从封中岳还，即求弃官，隐于嵩山之阳。太后疑其诈，许之，以观其所为。攸绪遂优游岩壑，冬居茅椒，夏居石室，一如山林之士。太后所赐及王公所遗野服器玩，攸绪一皆置之不用，尘埃凝积。买田使奴耕种，与民无异。
春，一月，甲寅，以娄师德为肃边道行军副总管，击吐蕃。己巳，以师德为左肃政大夫，知政事如故。
改长安崇尊庙为太庙。
二月，辛巳，尊神岳天中王为神岳天中黄帝，灵妃为天中黄后；启为齐圣皇帝；封启母神为玉京太后。
三月，壬寅，王孝杰、娄师德与吐蕃将论钦陵赞婆战于素罗汗山，唐兵大败；孝杰坐免为庶人，师德贬原州员外司马。师德因署移牒，惊曰：“官爵尽无邪？”既而曰：“亦善，亦善！”不复介意。丁巳，新明堂成，高二百九十四尺，方三百尺，规模率小于旧。上施金涂铁凤，高二丈，后为大风所损；更为铜火珠，群龙捧之，号曰通天宫。赦天下，改元万岁通天。
大食请献师子。姚璹上疏，以为：“师子专食肉，远道传致，肉既难得，极为劳费。陛下鹰犬不蓄，渔猎悉停，岂容菲薄于身而厚给于兽！”乃却之。
以检校夏官侍郎孙元亨同平章事。
夏，五月，壬子，营州契丹松漠都督李尽忠、归诚州刺史孙万荣举兵反，攻陷营州，杀都督赵文翙。尽忠，万荣之妹夫也，皆居于营州城侧。文翙刚愎，契丹饥不加赈给，视酋长如奴仆，故二人怨而反。乙丑，遣左鹰扬卫将军曹仁师、右金吾卫大将军张玄遇、左威卫大将军李多祚、司农少卿麻仁节等二十八将讨之。秋，七月，辛亥，以春官尚书梁王武三思为榆关道安抚大使，姚璹副之，以备契丹。改李尽忠为李尽灭，孙万荣为孙万斩。
尽忠录自称无上可汗，据营州，以万荣为前锋，略地，所向皆下，旬日，兵至数万，进围檀州，清边前军副总管张九节击却之。
八月，丁酉，曹仁师、张玄遇、麻仁节与契丹战于硖石谷，唐兵大败。先是，契丹破营州，获唐俘数百，囚之地牢，闻唐兵将至，使守牢?绐之曰：“吾辈家属，饥寒不能自存，唯俟官军至即降耳。”既而契丹引出其俘，饲以糠粥，慰劳之曰：“吾养汝则无食，杀汝又不忍，今纵汝去。”遂释之。俘至幽州，具言其状，诸军闻之，争欲先入。至黄麞谷，虏又遣老弱迎降，故遗老牛瘦马于道侧。仁师等三军弃步卒，将骑兵轻进。契丹设伏横击之，飞索以纟?玄遇、仁节，生获之，将卒死者填山谷，鲜有脱者。契丹得军印，诈为牒，令玄遇等署之，牒总管燕匪石、宗怀昌等云：“官军已破贼，若至营州，军将皆斩，兵不叙勋。”匪石等得牒，昼夜兼行，不遑寝食以赴之，士马疲弊；契丹伏兵于中道邀之，全军皆没。
九月，制：“天下系囚及士庶家奴骁勇者，官偿其直，发以击契丹。”初令山东近边诸州置武骑团兵，以同州刺史建安王武攸宜为右武威卫大将军，充清边道行军大总管，以讨契丹。
右拾遗陈子昂为攸宜府参谋，上疏曰：“恩制免天下罪人及募诸色奴充兵讨击契丹，此乃捷急之计，非天子之兵。且比来刑狱久清，罪人全少，奴多怯弱，不惯征行，纵其募集，未足可用。况当今天下忠臣勇士，万分未用其一，契丹小孽，假命待诛，何劳免罪赎奴，损国大体！臣恐此策不可威示天下。”
丁巳，突厥寇凉州，执都督许钦明。钦明，绍之曾孙也；时出按部，突厥数万奄至城下，钦明拒战，为所虏。
钦明兄钦寂，时为龙山军讨击副使，与契丹战于崇州，军败，被擒。虎将围安东，令钦寂说其属城未下者。安东都护裴玄珪在城中，钦寂谓曰：“狂贼天殃，灭在朝夕，公但励兵谨守以全忠节。”虏杀之。
吐蕃复遣使请和亲，太后遣右武卫胄曹参军贵乡郭元振往察其宜。吐蕃将论钦陵请罢安西四镇戍兵，并求分十姓突厥之地。元振曰：“四镇、十姓与吐蕃种类本殊，今请罢唐兵，岂非有兼并之志乎？”钦陵曰：“吐蕃苟贪土地，欲为边患，则东侵甘、凉，岂肯规利于万里之外邪！”乃遣使者随元振入请之。
朝廷疑未决，元振上疏，以为：“钦陵求罢兵割地，此乃利害之机，诚不可轻举措也。今若直拒其善意，则为边患必深。四镇之利远，甘、凉之害近，不可不深图也。宜以计缓之，使其和望未绝则善矣。彼四镇、十姓，吐蕃之所甚欲也，而青海、吐谷浑，亦国家之要地也，今报之宜曰：‘四镇、十姓之地，本无用于中国，所以遣兵戍之，欲以镇抚西域，分吐蕃之势，使不得并力东侵也。今若果无东侵之志，当归我吐谷浑诸部及青海故地，则五俟斤部亦当以归吐蕃。’如此则足以塞钦陵之口，而亦未与之绝也。若钦陵小有乖违，则曲在彼矣。且四镇、十姓款附岁久，今未察其情之向背，事之利害，遥割而弃之，恐伤诸国之心，非所以御四夷也。”太后从之。
元振又上言：“吐蕃百姓疲于徭戍，早愿和亲；钦陵利于统兵专制，独不欲归款。若国家岁发和亲使，而钦陵常不从命，则彼国之人怨钦陵日深。望国恩日甚，设欲大举其徒，固亦难矣。斯亦离间之渐，可使其上下猜阻，祸乱内兴矣。”太后深然之。元振名震，以字行。
庚申，以并州长史王方庆为鸾台侍郎，与殿中监万年李道广并同平章事。
突厥默啜请为太后子，并为其女求昏，悉归河西降户，帅其部众为国讨契丹。太后遣豹韬卫大将军阎知微、左卫郎将摄司宾卿田归道册授默啜左卫大将军、迁善可汗。知微，立德之孙；归道，仁会之子也。
冬，十月，辛卯，契丹李尽忠卒，孙万荣代领其众。突厥默啜乘间袭松漠，虏尽忠、万荣妻子而去。太后进拜默啜为颉跌利施大单于、立功报国可汗。
孙万荣收合馀众，军势复振，遣别帅骆务整、何阿小为前锋，攻陷冀州，杀刺史陆宝积，屠吏居数千人；又攻瀛州，河北震动。制起彭泽令狄仁杰为魏州刺史。前刺史独孤思庄畏契丹猝至，悉驱百姓入城，缮修守备。仁杰至，悉遣还农，曰：“贼犹在远，何烦如是！万一贼来，吾自当之。”百姓大悦。时契丹入寇，军书填委，夏官郎中硖石姚元崇剖析如流，皆有条理，太后奇之，擢为夏官侍郎。
太后思徐有功用法平，擢拜左台殿中侍御史，远近闻者无不相贺。鹿城主簿宗城潘好礼著论，称有功蹈道依仁，固守诚节，不以贵贱死生易其操履。设客问曰：“徐公于今谁与为比？”主人曰：“四海至广，人物至多，或匿迹韬光，仆不敢诬，若所闻见，则一人而已，当于古人中求之。”客曰：“何如张释之？”主人曰：“释之所行者甚易，徐公所行者甚难。难易之间，优劣见矣。张公逢汉文之时，天下无事，至如盗高庙玉环及渭桥惊马，守法而已，岂不易哉！徐公逢革命之秋，属惟新之运，唐朝遗老，或包藏祸心，使人主有疑。如周兴、来俊臣，乃尧年之四凶也，崇饰恶言以诬盛德；而徐公守死善道，深相明白，几陷囹圄，数挂网罗，此吾子所闻，岂不难哉！”客曰：“使为司刑卿，乃得展其才矣。”主人曰：“吾子徒见徐公用法平允，谓可置司刑；仆睹其人，方寸之地，何所不容，若其用之，何事不可，岂直司刑而已哉！
参考资料
1   696年   ．中国知网[引用日期2019-06-24]
2   《新唐书·列传·卷一百四十一》：“钦陵、赞婆攻滥洮，孝杰以肃边道大总管战素罗汗山，虏败还。又攻凉州，杀都督。遣使者请和，约罢四镇兵，求分十姓地。……元振固言不可许，后从之。”
3   《资治通鉴·唐纪二十一》：元振又上言：“吐蕃百姓疲于徭戍，早愿和亲；钦陵利于统兵专制，独不欲归款。若国家岁发和亲使，而钦陵常不从命，则彼国之人怨钦陵日深。望国恩日甚，设欲大举其徒，固亦难矣。斯亦离间之渐，可使其上下猜阻，祸乱内兴矣。”太后深然之。
4   《资治通鉴·唐纪二十一》：“三月，壬寅，王孝杰、娄师德与吐蕃将论钦陵赞婆战于素罗汗山，唐兵大败……吐蕃将论钦陵请罢安西四镇戍兵，并求分十姓突厥之地。”
5   《资治通鉴·唐纪二十一》：（万岁通天元年丙申，公元六九六年）大食请献师子。姚璹上疏，以为：“师子专食肉，远道传致，肉既难得，极为劳费。陛下鹰犬不蓄，渔猎悉停，岂容菲薄于身而厚给于兽！”乃却之。