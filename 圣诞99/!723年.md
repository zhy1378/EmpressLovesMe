# 百度百科

723年，唐玄宗至道大聖大明孝皇帝開元十一年，干支紀年為癸亥豬年。
中文名723年歷史大事玄宗自東都北巡晉陽，返長安歷史時間時間唐玄宗至道大聖大明孝皇帝

## 大事

玄宗自東都北巡晉陽，返長安

開元十一年（七二三）正月三日，玄宗將幸晉陽（太原），由東都啓駕，十四日至潞州（今山西長治）。玄宗嘗官潞州別駕，敕以故第為飛龍宮；赦囚，徒以下皆赦之；免州賦五年。二十五日，至幷州（治太原），置為北都，以幷州為太原府，刺史為“尹”。二月十二日，還至晉州（今山西臨汾）。十六日，祭后土於汾陰。先是去冬張説言於玄宗：“汾陰脽上有漢家后土祠，其禮久廢，陛下宜因巡幸修之，為農祈谷。”帝因從之。三月五日，返抵長安。

置大同軍

開元十一年（七二三）二月，罷天平、大武等軍，以大同軍為太原以北節度使，領太原、遼（今山西左權）、石（今山西離石）、嵐（今山西嵐縣）、汾（今山西汾陽）、代（今山西代縣）、忻（今山西忻縣）、朔（今山西朔縣）、蔚（今河北蔚縣）、雲（今山西大同）等十州。

置麗正書院

開元十一年（七二三）五月，置麗正書院。先是開元五年令乾元殿寫四部書，置乾元院使。六年更號麗正修書院，置使及檢校官，改修書官為麗正殿學士。本年置麗正院修書學士，如秘書監徐堅、太常博士賀知章、監察御史趙冬曦等，或修書，或侍講，以張説為修書使以總之，有司供給優厚。中書舍人陸堅以為此屬無益於國，徒為糜費，欲悉奏罷之。張説曰：“自古帝王於國家無事之時，莫不崇宮室，廣聲色。今天子獨延禮文儒，發揮典籍，所益者大，所損者微，陸子之言，何不達耶?”玄宗聞之，重説而薄堅。

頒示《廣濟方》

開元十一年（七二三）九月七日，玄宗親制《廣濟方》頒示天下，令諸州各置醫學博士二人。其後天寶五載（七四六）八月敕：“朕所撰《廣濟方》宜令郡縣長官選其切要者，錄於大版上，就村坊要路榜示；仍委採訪使勾當，無令脱錯。”
免括逃户
開元十一年（七二三）八月敕：“前令檢括逃人，難免煩擾。今天下大同，宜各從所樂，令所在州縣安集，遂其生業。”此謂逃户可以隨寓而安，不以逃户論。
吐谷渾內附
先是吐谷渾於龍朔三年（六六三）為吐蕃所並，實非吐谷渾所願，其可汗棄國走涼州，後漸徙居內地。留者畏吐蕃之強，附之多年。近年邊地漸靖，其酋帥眾詣沙州（今敦煌）降唐，河西節度使張敬宗撫納之。

張説置長從宿衞

開元十一年（七二三）十一月二十六日兵部尚書張説奏置長從宿衞兵十萬人於南衙（即諸衞兵），簡京兆（今西安）、蒲（今山西永濟）、同（今陝西大荔）、岐（今陝西鳳翔）、華（今陝西華縣）等州府兵或募白丁充之。準尺八例，一年兩番，州縣更不得雜使役。仍令尚書左丞蕭嵩與本州長官同揀擇以聞。此外，尚加玄宗潞州長從兵共達十二萬人。此即開元“礦騎”之前身。

改政事堂曰“中書門下”

唐初，三省首長常於門下省議事，謂之政事堂。永淳元年（六八二）中書令裴炎以中書而執政事筆，因移政事堂於中書省。開元十一年（七二三）宰相張説改政事堂名曰“中書門下”（仍設中書省），其政事印改為“中書門下之印”。列五房於堂後，即吏房、樞機房、兵房、户房、刑禮房，分掌庶政。

張嘉貞與張説不和，嘉貞因事罷相貶官。設置太原以北節度使，領太原、遼、石、嵐、汾、代、忻、朔、蔚、雲十州。在京兆、蒲、同、岐、華（包括今陝西中部及山西西南隅）選府兵和白丁十二萬，稱“長從宿衞”，一年兩番，免某雜役。置麗正書院，聚文學之士，任修書、侍修書、侍講等事，以張説為修書使總其事。政事堂改稱中書門下，列吏、樞機、兵、户、刑禮五房於後，分掌庶政。以宇文融為蒐括逃户使，進行檢括。

# 《資治通鑑》

玄宗至道大聖大明孝皇帝上之下開元十一年（癸亥，公元七二三年）
春，正月，己巳，車駕自東都北巡；庚辰，至潞州，給復五年；辛卯，至幷州，置北都，以幷州為太原府，刺史為尹；二月，戊申，還至晉州。張説與張嘉貞不平，會嘉貞弟金吾將軍嘉祐贓發，説勸嘉貞素服待罪於外。己酉，左遷嘉貞幽州刺史。
壬子，祭后土於汾陰。乙卯，貶平遙令王同慶為贛尉，坐廣為儲偫，煩擾百姓也。
癸亥，以張説兼中書令。
己巳，罷天兵、大武等軍，以大同軍為太原以北節度使，領太原、遼、石、嵐、汾、代、忻、朔、蔚、雲十州。
三月，庚午，車駕至京師。
夏，四月，甲子，以吏部尚書王晙為兵部尚書、同中書門下三品。
五月，己丑，以王晙兼朔方軍節度大使，巡河西、隴右、河東、河北諸軍。
上置麗正書院，聚文學之士。秘書監徐堅、太常博士會稽賀知章、監察御史鼓城趙冬曦等，或修書，或侍講，以張説為修書使以總之，有司供給優厚。中書舍人洛陽陸堅以為此屬無益於國，徒為糜費，欲悉奏罷之。張説曰：“自古帝王於國家無事之時，莫不崇宮室，廣聲色。今天子獨延禮文儒，發揮典籍，所益者大，所損者微。陸子之言，何不達也！”上聞之，重説而薄堅。
秋，八月，癸卯，敕：“前令檢括逃人，慮成煩擾。天下大同，宜各從所樂，令所在州縣安集，遂其生業。”
戊申，尊宣皇帝廟號獻祖，光皇帝廟號懿祖，祔於太廟九室。
先是，吐谷渾畏吐蕃之強，附之者數年，九月，壬申，帥眾詣沙州降，河西節度使張敬忠撫納之。
冬，十月，丁酉，上幸驪山，作温泉宮；甲寅，還宮。
十一月，禮儀使張説等奏，以高祖配昊天上帝，罷三祖並配之禮。戊寅，上祀南郊，赦天下。
戊子，命尚書左丞蕭嵩與京兆、蒲、同、岐、華州長官選府兵及白丁一十二萬，謂之“長從宿衞”，一年兩番，州縣毋得雜役使。
十二月，甲午，上幸鳳泉湯；戊申，還宮。
庚申，兵部尚書、同中書門下三品王晙坐黨引疏族，貶蘄州刺史。
是歲，張説奏改政事堂曰中書門下，列五房於其後，分掌庶政。
初，監察御史濮陽杜暹因按事至突騎施，突騎施饋之金，暹固辭。左右曰：“君寄身異域，不宜逆其情。”乃受之，埋於幕下，出境，移牒令取之。虜大驚，度磧追之，不及。及安西都護闕，或薦暹往使安西，人服其清慎。時暹自給事中居母憂。 [1] 