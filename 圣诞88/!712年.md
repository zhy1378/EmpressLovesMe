712年，唐睿宗景云三年，唐玄宗先天元年。诗圣杜甫诞生，唐玄宗继位，生肖为鼠年。

目录
1 中国纪年
2 历史大事
3 公元七一二年
中国纪年

712年，唐玄宗至道大圣大明孝皇帝先天元年
历史大事
景云三年（七一二）正月十九日，赦天下，改元太极。按：本年改元三次，连同景云，共有四个年号，“太极”仅用四个月。

金山公主和亲，未成
先是景云二年（七一一）三月，以宋王成器女为金山公主，许嫁突厥默啜子。太极元年（七一二）正月二十五日默啜子扬我支来，睿宗御安福门，以金山公主示之。不久，睿宗传位，婚约竟中止。
薛讷徒为并州长史
幽州大都督薛讷镇幽州十余年，吏民安之；未尝举兵出塞，虏亦不敢犯。与燕州刺史李琎有隙，琎毁之于刘幽求，幽求荐左羽林将军孙佺代之。太极元年（七一二）三月，以孙佺为幽州大都督，徙讷为并州长史。

改元延和
太极元年（七一二）五月十三日，赦天下，改元延和。延和仅三月。
武攸暨卒
延和元年（七一二）六月九日，右散骑常侍武攸暨卒，追封定王。攸暨，士棱孙，武后从侄，自右卫中郎将娶太平公主，中宗时积官至司徒。沈静和厚，于时无争，专自奉养，故武、韦外戚之祸迭起，攸暨皆不与。太平公主作乱，攸暨已先卒。
孙佺袭奚，全军皆覆
太极元年（七一二）三月，孙佺为幽州大都督以代薛讷。延和元年（七一二）六月，佺帅左骁卫将军李楷洛、左威卫将军周以悌发兵二万、骑八千，分为三军以袭奚酋李大酺。大酺于景云元年（七一0）曾遣使贡方物，与中国本相安，与薛讷亦无忤。故将军乌可利谏佺曰：“路险而天热，由幽州往袭营州，必败。”佺曰：“薛讷在边十余年，竟不能为国家恢复营州（今辽宁朝阳），今乘其无备，往必有功。”乃使楷洛帅骑兵四千前行，路遇奚骑兵八千，楷洛战不利，待救。然佺怯懦，不敢救而引兵还，奚兵追之，唐兵大败，佺背倚冷陉（山名，今朝阳南）列方阵以守。大酺使人谓佺曰：“朝廷已与我和亲，今大军为何而来?”佺谎称“我奉命来抚慰，楷洛违令与你们作战，我将斩之以谢过。”大酺曰：“既然如此，你有何信物可以证明?”栓搜集军中绢帛共万余段作为赏金，加上紫袍，金带、鱼袋等物赐给大佺，大佺也假说：“请将军南归，而不相扰。”佺军已经丧胆，一听后撤，队伍大乱，奚军乘势追击，佺与以悌被俘，全军覆灭。大酺献俘于突厥，默啜杀佺与以悌。唯楷洛、可利二人逃归。
睿索传位玄宗
延和元年（七一二）七月，彗星出西方，入太微，太平公主使术者谓睿宗曰：“彗星入太微，主帝座有灾，皇太子将为天子。”（意思是说，太子将弑君篡位）睿宗不省，曰：“传位避灾，我意已决。”太子闻之，急驰入叩头曰：“臣以微功，越过诸兄为太子，日夜不安，不知陛下为何急于传位?”睿宗曰：“吾之所以得天下，皆汝之力，今帝座有灾，故传位于你，转祸为福，你怀疑什么?”太子仍苦辞，睿宗曰：“你是孝子，为何一定要等我死后在柩前即位呢?”太子只得流涕而出。二十五日，睿宗下诏正式传位于太子。八月三日，玄宗即位，尊睿宗为太上皇。上皇自称曰“朕”，命曰“诰”，五日一受朝于太极殿；皇帝自称曰“予”，命曰“制”（武后名曌，音照，避“诏”而称“制”），日受朝于武德殿。太平公主劝睿宗虽然传位，仍宜主大事，故三品以上官任命及重大刑案仍取决于上皇，余皆决于皇帝。七日改元先天，赦天下。
新置渤海、恒阳、怀柔三军
先天元年（七一二）八月八日于莫州北置渤海军（今河北任丘），于恒、定州境置恒阳军（今河北正定及定县一带），于妫、蔚州境置怀柔军（今河北怀来、蔚县之间），共屯兵五万，以御奚、契丹。
刘幽求流封州
玄宗初即位，宰相多太平公主之党，刘幽求与右羽林将军张玮谋以羽林兵诛之，使玮密言于玄宗曰：“宰相窦怀贞、崔湜、岑羲皆公主推荐，日夜为公主谋画，若不早诛，来日恐惊上皇。”玄宗深以为然。不料玮偶泄其谋于侍御史邓光宾，玄宗大惧，立报上皇定夺。先天元年（七一二）八月十九日，下幽求等于狱，有司奏言“幽求等离间骨肉，罪当死。”玄宗于上皇前言幽求有大功（诛韦后、立睿宗），不可杀。二十六日，流幽求于封州（今广东封开县）。崔湜遥嘱广州都督周利贞，使杀之。幽求路过桂州（今广西桂林），桂州都督王晙预知湜与利贞之谋，留幽求不遣；利贞屡移文索幽求，晙不应。利贞上奏，湜屡逼晙遣幽求至流所；幽求亦谓晙曰：“公拒执政（指湜）而保流人，势不能全，徒受连累。”因固请赴广州。晙曰：“您所犯罪，并不能禁止朋友不与您往来，我即使因你而获罪，也无所恨。”竟坚拒不遣。明年公主与湜死，幽求竟得免。
沙陀金山遣使入贡
西突厥大、小部族甚多，大者如铁勒、薛延陀、阿史那，中者如拔野古、仆骨、同罗，小者如处月，处密，“沙陀”者，处月之别支，姓朱邪；“金山”即金莎山（阿尔泰山之南）。先天元年（七一二）十月，居金山之沙陀突厥遣使入贡。开元二年（七一四）十二月入朝。五代时，后唐、后晋，后汉之君皆出沙陀族。
奚、契丹寇渔阳
孙佺等为突厥默啜所杀，唐乃出宋璟为幽州都督。先天元年（七一二）十一月二十日，奚、契丹二万骑寇渔阳（今河北蓟县），宋璟初至，闭城不出，虏大掠而去。是时唐西域及吐蕃界渐宁靖，而突厥、奚、契丹连岁滋扰，于是上皇诰遣皇帝巡边，西自河、陇，东及燕蓟，以朔方大总管、兵部尚书郭元振为右军大都督，以并州长史薛讷为中军大都督，以幽州都督宋璟为左军大都督，选将练卒，整军经武，以固边防。
唐休璟卒
休璟名璇，以字行，始平人。举明经高第，高宗时，累官灵州都督，陈方略，请复四镇。圣历中，都督凉州，大破吐蕃。累拜太子太师。以儒者号知兵，自碣石逾四镇，其间绵延几万里，山川夷险，障塞之要，皆能言之，故行师料敌未尝败。卒谥忠。
宋之问卒
之问（六五六？至七一二）字延清，汾州人。武后时，累转尚方监丞、左奉宸内供奉，以媚附张易之贬岭南，逃归。附武、韦，景龙中，官考功员外郎。后谄太平公主，以赇贿罪，左遣越州长史。睿宗时，流岭南，赐死。之问工诗，与沈佺期齐名，世称沈、宋。
公元七一二年
春，正月，辛巳，睿宗祀南郊，初用谏议大夫贾曾议合祭天地。曾，言忠之子也。
戊子，幸浐东，耕籍田。
己丑，赦天下；改元太极。
乙未，上御安福门，宴突厥杨我支，以金山公主示之；既而会上传位，婚竟不成。以左御史大夫窦怀贞、户部尚书岑羲并同中书门下三品。
二月，辛酉，废右御史台。
蒲州刺史萧至忠自托于太平公主，公主引为刑部尚书。华州长史蒋钦绪，其妹夫也，谓之曰：“如子之才，何忧不达！勿为非分妄求。”至忠不应。钦绪退，叹曰：“九代卿族，一举灭之，可哀也哉！”至忠素有雅望，尝自公主第门出，遇宋璟，璟曰：“非所望于萧君也。”至忠笑曰：“善乎宋生之言！”遽策马而去。
幽州大都督薛讷镇幽州二十馀年，吏民安之。未尝举兵出塞，虏亦不敢犯。与燕州刺史李璡有隙，璡毁之于刘幽求，幽求荐左羽林将军孙佺代之。三月，丁丑，以佺为幽州大都督，徙讷为并州长史。
夏，五月，益州獠反。
戊寅，上祭北郊。
辛巳，赦天下，改元延和。
六月，丁未，右散骑常侍武攸暨卒，追封定王，
上以节愍太子之乱，岑羲有保护之功，癸丑，以羲为侍中。
庚申，幽州大都督孙佺与奚酋李大酺战于冷陉，全军覆没。是时，佺帅左骁卫将军李楷洛，左威卫将军周以悌发兵二万、骑八千，分为三军，以袭奚、契丹。将军乌可利谏曰：“道险而天热，悬军远袭，往必败。”佺曰：薛讷在边积年，竟不能为国家复营州。今乘其无备，往必有功。”使楷洛将骑四千前驱，遇奚骑八千，楷洛战不利。佺怯懦，不敢救，引军欲还，虏乘之，唐兵大败。佺阻山为方陈以自固，大酺使谓佺曰：“朝廷既与我和亲，今大军何为而来？”佺曰：“吾奉敕来招慰耳。楷洛不禀节度，辄与汝战，请斩以谢。”大酺曰：“若然，国信安在？”佺悉敛军中帛，得万馀段，并紫袍、金带、鱼袋以赠之。大酺曰：“请将军南还，勿相惊扰。”将士惧，无复部伍，虏追击之，士卒皆溃。佺、以悌为虏所擒，献于突厥，默啜皆杀之；楷洛、可利脱归。
秋，七月，彗星出西方，经轩辕入太微，至于大角。
有相者谓同中书门下三品窦怀贞曰：“公有刑厄。”怀贞惧，请解官为安国寺奴；敕听解官。乙亥，复以怀贞为左仆射兼御史大夫、平章军国重事。
太平公主使术者言于上曰：“彗所以除旧布新，又帝座及心前星皆有变，皇太子当为天子。”上曰：“传德避灾，吾志决矣！”太平公主及其党皆力谏，以为不可。上曰：“中宗之时，群奸用事，天变屡臻。朕时请中宗择贤子立之以应灾异，中宗不悦，朕忧恐，数日不食。岂可在彼则能劝之，在己则不能邪！”太子闻之，驰入见，自投于地，叩头请曰：“臣以微功，不次为嗣，惧不克堪，未审陛下遽以大位传之，何也？”上曰：“社稷所以再安，吾之所以得天下，皆汝力也。今帝座有灾，故以授汝，转祸为福，汝何疑邪！”太子固辞。上曰：“汝为孝子，何必待柩前然后即位邪！”太子流涕而出。
壬辰，制传位于太子，太子上表固辞。太平公主劝上虽传位，犹宜自总大政。上乃谓太子曰：“汝以天下事重，欲朕兼理之邪？”昔舜禅禹，犹亲巡狩。联虽传位，岂忘家国？其军国大事，当兼省之。”
八月，庚子，玄宗即位，尊睿宗为太上皇。上皇自称曰朕，命曰诰，五日一受朝于太极殿。皇帝自称曰予，命曰制、敕，日受朝于武德殿。三品以上除授及大刑政决于上皇，馀皆决于皇帝。
壬寅，上大圣天后尊号曰圣帝天后。
甲辰，赦天下，改元。
乙巳，于漠州北置渤海军，恒、定州境置恒阳军，妫、蔚州境置怀柔军，屯兵五万。
丙午，立妃王氏为皇后，以后父仁皎为太仆卿。仁皎，下邽人也。戊申，立皇子许昌王嗣直为郯王，真定王嗣谦为郢王。
以刘幽求为右仆射、同中书门下三品，魏知古为侍中，崔湜为检校中书令。
初，河内王琚预于王同皎之谋，亡命，佣书于江都。上之为太子也，琚还长安，选补诸暨主簿，过谢太子。琚至廷中，故徐行高视，宦者曰：“殿下在帘内。”琚曰：“何谓殿下？当今独有太平公主耳！”太子遽召见，与语，琚曰：“韦庶人弑逆，人心不服，诛之易耳。太平公主，武后之子，凶猾无比，大臣多为之用，琚窃忧之。”太子引与同榻坐，泣曰：“主上同气，唯有太平，言之恐伤主上之意，不言为患日深，为之奈何？”琚曰：“天子之孝，异于匹夫，当以安宗庙社稷为事。盖主，汉昭帝之姊，自幼供养，有罪犹诛之。为天下者，岂顾小节！”太子悦曰：“君有何艺，可与寡人游？”琚曰：“能飞炼、诙嘲。”太子乃奏为詹事府司直，日与游处，累迁太子中舍人；及即位，以为中书侍郎。
是时，宰相多太平公主之党，刘幽求与右羽林将军张?谋以羽林兵诛之，使?密言于上曰：“窦怀贞、崔湜、岑羲皆因公主得进，日夜为谋不轨。若不早图，一旦事起，太上皇何以得安！请速诛之。臣已与幽求定计，惟俟陛下之命。”上深以为然。?泄其谋于侍御史邓光宾，上大惧，遽列上其状。丙辰，幽求下狱。有司奏：“幽求等离间骨肉，罪当死。”上为言幽求有大功，不可杀。癸亥，流幽求于封州，张?于峰州，光宾于绣州。
初，崔湜为襄州刺史，密与谯王重福通书，重福遗之金带。重福败，湜当死，张说、刘幽求营护得免。既而湜附太平公主，与公主谋罢说政事，以左丞分司东都。及幽求流封州，湜讽广州都督周利贞，使杀之。桂州都督景城王晙知其谋，留幽求不遣。利贞屡移牒索之，晙不应，利贞以闻。湜屡逼晙，使遣幽求，幽求谓晙曰：“公拒执政而保流人，势不能全，徒仰累耳。”固请诣广州，晙曰：“公所坐非可绝于朋友者也。晙因公获罪，无所恨！”竟逗遛不遣。幽求由是得免。
九月，丁卯朔，日有食之。
辛卯，立皇子嗣升为陕王。嗣升母杨氏，士达之曾孙也。王后无子，母养之。
冬，十月，庚子，上谒太庙，赦天下。
癸卯，上幸新丰，猎于骊山之下。
辛酉，沙陀金山遣使入贡。沙陀者，处月之别种也，姓朱邪氏。
十一月，乙酉，奚、契丹二万骑寇渔阳，幽州都督宋璟闭城不出，虏大掠而去。
上皇诰遣皇帝巡边，西自河、陇，东及燕、蓟，选将练卒。甲午，以幽州都督宋璟为左军大总管，并州长史薛讷为中军大总管，朔方大总管，兵部尚书郭元振为右军大总管。
十二月，刑部尚书李日知请致仕。
日知在官，不行捶挞而事集。刑部有令史，受敕三日，忘不行。日知怒，索杖，集群吏，欲捶之；既而谓曰：“我欲捶汝，天下人必谓汝能撩李日知嗔，受李日知杖，不得比于人，妻子亦将弃汝矣。”遂释之。吏皆感悦，无敢犯者，脱有稽失，众共谪之。