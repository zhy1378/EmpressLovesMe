708年，唐中宗大和大圣大昭孝皇帝景龙二年。

戊申（著雍涒滩）历史大事皇后衣笥裙上有五色云起

目录
1 历史大事
2 通鉴记载

历史大事
皇后衣笥裙上有五色云起
景龙二年（七0八）二月，宫中言（韦）皇后衣笥裙上有五色云起，中宗令图之以示百官，宰相韦巨源请布之天下。于是谀者俱进符瑞之说。迦叶志忠以为帝、后未受（天）命之前必有民谣，如唐高祖受命之前，天下歌《桃李子》（李氏为天子）；太宗受命前，天下歌《秦王破阵乐》；高宗受命前，天下歌《堂堂》（唐再受命）；则天受命前，天下歌《娥媚娘》（武后小名）；应天皇帝（指中宗）受命前，天下已歌《英王石州》（中宗曾封英王）；顺天皇后（指韦后）受命前，天下已歌《桑条韦》（本系采桑曲）。由此可知，（韦）皇后是天降国母，如螺祖主蚕桑之事。太常卿郑愔附合之，二人皆受厚赏。右补阙赵延禧上疏，证明周、唐同源，符命归一。说：高宗曾封陛下为周王，故陛下继则天乃是天命。于是，擢延禧为谏议大夫。
张仁愿筑三受降城
唐朔方军与北突厥本以黄河为界，河之北有拂云堆，堆上建有拂云祠，突厥将入寇，必先往祠祈祷，然后秣马料兵渡河。景龙元年（七0七），默啜率其大军西击突骑施，唐朔方道大总管张仁愿欲乘河北空虚，先夺取漠南地（今内蒙伊克昭盟），于黄河北岸抢筑三受降城，使之东西相应，而后据之，断突厥南进之路，即所谓拒敌于国门之外。太子少师唐休璟以为“两汉以来，皆北阻大河；今筑城寇境，恐劳民费功，终为虏有。”仁愿固请不已，中宗许之。景龙二年（七0八）初，仁愿请留岁满戌兵助其功。咸阳戌兵二百人逃归，仁愿擒之，皆斩于城下，于是军中惊惧，两月而功成。三受降城，以拂云祠所在为中城（唐时五原郡治九原东，今内蒙乌拉特前旗与包头市之间）；东城在唐时榆林郡治北岸，今内蒙托克托以南；西城在唐时五原郡永丰北，今内蒙杭锦后旗乌加河北岸。中城距东西二城各约四百里，均在当时河曲的北岸。三城既成，皆据要津，仁愿又置烽候一千八百所，使东西呼应。自此，向北拓地三百余里，突厥不复敢渡河畋牧，朔方无复寇掠，可减戌兵数万人。
置修文馆诸学士
武德四年（六二一）始置修文馆于门下省，九年改名弘文馆，均有学士之设。神龙元年（七0五）避孝敬皇帝讳（弘），改名昭文馆，二年（七0六）复称修文馆。景龙二年（七0八）四月，上官婕妤（婉儿）劝中宗置大学士四人以象四时，直学士八人以象八节，学士十二人以象十二时，选公卿以下善为文者李峤等为之。其后每游幸禁苑或宗戚宴集，学士无不毕从，赋诗属和，使上官昭容（即婉儿）第其甲乙，优者赐金帛。同预宴者，惟中书、门下及长参王公亲贵数人而已。至大宴方召八座、九列、诸司五品以上参加。于是天下都纷纷以文辞相尚，朝廷敦品守节习经之臣就越来越少了。
斜封官
安乐、长宁公主及韦后妹郕国夫人、上官婕妤、婕妤母郑氏、尚宫（女官名）柴氏及贺娄氏、女巫第五英儿及陇西夫人赵氏等皆依势卖官，虽屠沽奴仆，用钱三十万，就可以弄到皇帝用墨笔书写的任官便条，从侧门用斜封交付中书省，当时人称“斜封官”（与中书省黄纸朱笔正封的敕命不同）。这类官都属于员外、同正（所谓“与正员同”）、检校、试、摄、判、知之类，达到数千人。因此，西京与东都各设两个吏部侍郎，称为“四铨”（对吏部三铨而言），专办选注斜封官，每年参选者数万人。由于斜封官并不由中书、门下两省直接授与，所以两省不敢参奏，即宣示有关部门处理。当时只有吏部员外郎李朝隐前后批驳了一千四百余人。弄得怨谤纷然，但朝隐一无所惧。
安乐公主奢靡骄横
长宁公主、上官婕妤等多造第宅，胜于宫掖。安乐公主尤骄横，尝请中宗赐给长安昆明池（汉武帝作），中宗因该池是百姓种蒲养鱼基地，故不许。公主赌气，乃另夺民田作“定昆池”，方四十九里。池中累石象华山，引水象天河，欲以胜昆明，故取名“定昆”。公主有一裙，值钱一亿。织成花卉鸟兽，小如粟粒。正视旁视，日下月下，颜色各不相同。公主初嫁武崇训，崇训死，以武延秀美姿容，公主爱之，遂选为驸马。景龙二年（七0八）十一月二十一日成礼，借用皇后仪仗，分禁兵盛其护卫，由安国相王坐车陪送。二十二日，大赦天下，以延秀为太常卿，兼右卫将军。二十三日，中宗宴群臣于两仪殿，命公主出拜公卿，公卿皆伏地叩头。
武平一请抑外戚
中宗时，武、韦专擅，过于则天时。景龙二年（七0九）十月，修文馆直学士、起居舍人武平一（父载德，武后时封颍川郡王）上表请抑损外戚权宠。但不敢明言韦氏，惟请抑损己家。中宗优诏不许。
突骑施娑葛被逼叛唐
突骑施娑葛既代其父乌质勒为酋长统军，其父旧将阿史那（突厥姓）阙啜（阙、部落名、啜、官名）忠节（人名）不服，常相攻击，忠节军弱，不能支，唐安西大都护郭元振奏准，令忠节入朝宿卫，迁其部众居瓜、沙等州。忠节行至中途，唐右威卫将军周以悌劝忠节勿入朝，不如送贿宰相宗楚客，请发安西兵并引吐蕃兵共击娑葛。（另求阿史那献为突厥可汗以招降十姓；使郭虔瓘发拔汗那国兵相助）元振闻之，急上长疏驳周以悌之谋，尤恐引吐蕃兵以击娑葛，一旦吐蕃得志，十姓、四镇将不复为朝廷所有。宗楚客既受贿，不从。于是，楚客特遣御史中丞冯嘉宾持节安抚忠节，使侍御史吕守素处置四镇，以将军牛师奖为安西副都护，发甘、凉以西兵，兼征吐蕃兵以讨娑葛。景龙二年（七0八）十月娑葛闻其谋，自立为可汗，发五千骑出安西，五千骑出拨换，五千骑出焉耆，五千骑出疏勒，大举入寇。元振在疏勒，栅于河口，坚守不出。忠节迎嘉宾于计舒河口，娑葛遣兵袭之，擒忠节，杀嘉宾。又擒吕守素于僻城，缚于驿柱，剐而杀之。既而败牛师奖，师奖战殁。娑葛遂陷安西，断四镇路，遣使求宗楚客头。楚客又以周以悌代郭元振统众，征元振入朝；以阿史那献为十姓可汗，置军焉耆以讨娑葛。娑葛遗元振书称：“我与唐本无恶感，只与阙啜有仇，宗尚书（楚客本官是兵部尚书）受阙啜金，想击破奴（娑葛自称“奴”）的部落；冯中丞、牛都护又相继而来，奴岂能坐而待死？近闻（阿）史（那）献要来，白白惊扰地方军民，再没有太平日子好过。请大使（指元振）考虑着办。”元振将娑葛书转奏，楚客怒，奏言元振有异图，召还，将罪之。元振使自己的儿子（名鸿）从小路向朝廷奏报，请求留在西域，不敢还朝。于是朝廷流周以悌于白州（广西博白县），复元振官，赦娑葛罪，册立为十四姓可汗。
国爹
御史大夫窦从一（本名怀贞，自避韦后父玄贞讳改）谄附武、韦，朝廷特宠之。景龙二年（七0八）十二月除夕，召中书，门下与学士、诸王、驸马入阁守岁，设庭燎，置酒奏乐。酒酣，中宗谓窦从一日：“闻卿丧偶已久，朕甚忧之。今晚是除夕，将为卿举行婚礼。”从一喏喏连声拜谢。一忽儿，内侍们高举灯笼，抬着步障（活动屏风），交举着金缕罗扇自西廊上殿，扇后跟着一妇人，身穿礼服，头戴花钗，中宗令她与从一对坐，命从一朗诵好几首《却扇诗》（类《催妆诗》，诵后请新娘移开遮面罗扇）。扇既却，新人去花钗、换常服而出，仔细一看，认得是皇后的老乳母王氏，蛮丫头出身，于是，皇上和侍臣都大笑起来。诏封王氏为莒国夫人，嫁与窦从一为妻。当时俗称乳母之夫为“阿爹”（“爹”字音义同。爹”），以后从一谒见皇上或写表状，都自称“翊圣皇后阿爹”（“翊圣”是韦后封号），时人戏呼之为“国爹”（犹“国丈”、“国舅”之类），从一闻之，欣然有自得之色。
迎僧伽至长安
僧伽（六二八至七一0）本西竺高僧，高宗时至长安、洛阳行化。后历吴楚间，手执杨枝，神变无方，人或谓之观音化身。后于泗州构伽蓝居之，中宗亲为书额曰“普光王寺”。景龙中迎至长安，尊为国师，居荐福寺。中宗及百僚皆称弟子，延入内道场，占对休咎，若合符契。景龙末卒。
命法藏祷雨
本年中夏，旱，命沙门法藏集百法师于荐福寺以法祷之，得雨，由是中宗礼法藏为菩萨戒师。法藏本康居人。自称姓康，字贤首，始游长安，参与义净译坛，为武后讲新华严经，撰《义门捷径易解》，号金师子章。中宗时居洛都佛授记寺，号康藏国师，有《般若心经疏》，为华严宗第三祖。
杜审言卒
审言（六四六至七0八）字必简，襄阳人，杜甫祖。举进士，累迁洛阳丞。武后时，官膳部员外郎；中宗朝官修文馆直学士。少时与李峤、崔融、苏味道共称“文章四友”。性狂傲，尝语人曰：“吾文章当得屈、宋作衙官，吾笔当得王羲之北面。”有辑本《杜审言集》传世。
通鉴记载
中宗大和大圣大昭孝皇帝下景龙二年（戊申，公元七零八年）
春，二月，庚寅，宫有言皇后衣笥裙上有五色云起，上令图以示百官。韦巨源请布之天下；从之，乃赦天下。
迦叶志忠奏：“昔神尧皇帝未受命，天下歌《桃李子》；文武皇帝未受命，天下歌《秦王破阵乐》；天皇大帝未受命，天下歌《堂堂》；则天皇后未受命，天下歌《娬媚娘》；应天皇帝未受命，天下歌《英王石州》。顺天皇后未受命，天下歌《桑条韦》，盖天意以为顺天皇后宜为国母，主蚕桑之事。谨上《桑韦歌》十二篇，请编之乐府，皇后祀先蚕则奏之。”太常卿郑愔又引而申之。上悦，皆受厚赏。
右补阙赵延禧上言：“周、唐一统，符命同归，故高宗封陛下为周王；则天时，唐同泰献《洛水图》。孔子曰：‘其或继周者，虽百代可知也。’陛下继则天，子孙当百代王天下。”上悦，擢延禧为谏议大夫。
丁亥，萧至忠上疏，以为：“恩幸者止可富之金帛，食之梁肉，不可以公器为私用。今列位已广，冗员倍之，干求未厌，日月增数。陛下降不赀之泽，近戚有无涯之请，卖官利己，鬻法徇私。台寺之内，朱紫盈满，忽事则不存职务，恃势则公违宪章，徒忝官曹，无益时政。”上虽嘉其意，竟不能用。
三月，丙辰，朔方道大总管张仁愿筑三受降城于河上。
初，朔方军与突厥以河为境，河北有拂云祠，突厥将入寇，必先诣祠祈祷，牧马料兵而后度河。时默啜悉众西击突骑施，仁愿请乘虚夺取漠南地，于河北筑三受降城，首尾相应，以绝其南寇之路。太子少师唐休璟以为：“两汉以来皆北阻大河，今筑城寇境，恐劳人费功，终为虏有。”仁愿固请不已，上竟从之。
仁愿表留岁满镇兵以助其功，咸阳兵二百馀人逃归，仁愿悉擒之，斩于城下，军中股栗，六旬而成。以拂云祠为中城，距东西两城各四百馀里，皆据津要，拓地三百馀里。于牛头朝那山北，置烽候千八百所，以左玉钤卫将军论弓仁为朔方军前锋游弈使，戍诺真水为逻卫。自是突厥不敢度山畋牧，朔方无复寇掠，减镇兵数万人。
仁愿建三城，不置壅门及备守之具。或问之，仁愿曰：“兵贵进取，不利退守。寇至此，当并力出战，回首望城者，犹应斩之，安用守备，生其退恧之心也！”其后常元楷为朔方军总管，始筑壅门。人以是重仁愿而轻元楷。
夏，四月，癸未，置修文馆大学士四员，直学士八员，学士十二员，选公卿以下善为文者李峤等为之。每游幸禁苑，或宗戚宴集，学士无不毕从，赋诗属和，使上官昭容第其甲乙，优者赐金帛；同预宴者，惟中书、门下及长参王公、亲贵数人而已，至大宴，方召八座、九列、诸司五品以上预焉。于是天下靡然，争以文华相尚，儒学中谠之士莫得进矣。
秋，七月，癸巳，以左屯卫大将军、朔方道大总管张仁愿同中书门下三品。
甲午，清源尉吕元泰上疏，以为：“边境未宁，镇戍不息，士卒困苦，转输疲弊，而营建佛寺，月广岁滋，劳人费财，无有穷极。昔黄帝、尧、舜、禹、汤、文、武惟以俭约仁义立德垂名，晋、宋以降，塔庙竞起，而丧乱相继，由其好尚失所，奢靡相高，人不堪命故也。伏愿回营造之资，充疆场之费，使烽燧永息，群生富庶，则如来慈悲之施，平等之心，孰过于此？”疏奏，不省。
安乐、长宁公主及皇后妹成国夫人、上官婕妤、婕妤母沛国夫人郑氏、尚宫柴氏、贺娄氏、女巫第五英儿、陇西夫人赵氏，皆依势用事，请谒受赇，虽屠沽臧获，用钱三十万，则别降墨敕除官，斜封付中书，时人谓之“斜封官”；钱三万则度为僧尼。其员外、同正、试、摄、检校、判、知官凡数千人。西京、东都各置两吏部侍郎，为四铨，选者岁数万人。
上官婕妤及后宫多立外第，出入无节，朝士往往从之游处，以求进达。安乐公主尤骄横，宰相以下多出其门。与长乐公主竞起第舍，以侈丽相高，拟于宫掖，而精巧过之。安乐公主请昆明池，上以百姓蒲鱼所资，不许。公主不悦，乃更夺民田作定昆池，延袤数里，累石象华山，引水象天津，欲以胜昆明，故名定昆。安乐有织成裙，直钱一亿，花卉鸟兽，皆如粟粒，正视旁视，日中影中，各为一色。上好击毯，由是风俗相尚，驸马武崇训、杨慎交洒油以筑毯场。慎交，恭仁曾孙也。
上及皇后、公主多营佛寺。左拾遗京兆辛替否上疏谏，略曰：“臣闻古之建官，员不必备，士有完行，家有廉节，朝廷有馀俸，百姓有馀食。伏惟陛下百倍行赏，十倍增官，金银不供其印，束帛不充于锡，遂使富商豪贾，居尽缨冕之流；鬻伎行巫，或涉膏腴之地。”又曰：“公主，陛下之爱女，然而用不合于古义，行不根于人心，将恐变爱成憎，翻福为祸。何者？竭人之力，费人之财，夺人之家；爱数子而取三怨，使边疆之士不尽力，朝廷之士不尽忠，人之散矣，独持所爱，何所恃乎！君以人为本，本固则邦宁，邦宁则陛下之夫妇母子长相保也。”又曰：“若以造寺必为理体，养人不足经邦，则殷、周已往皆暗乱，汉、魏已降皆圣明，殷、周已往为不长，汉、魏已降为不短矣。陛下缓其所急，急其所缓，亲未来而疏见在，失真实而冀虚无，重俗人之为，轻天子之业，虽以阴阳为炭，万物以铜，役不食之人，使不衣之士，犹尚不给，况资于天生地养，风动雨润，而后得之乎！一旦风尘再扰，霜雹荐臻，沙弥不可操干戈，寺塔不足攘饥馑，臣窃惜之。”疏奏，不省。
时斜封官皆不由两省而授，两省莫敢执奏，即宣示所司。吏部员外郎李朝隐前后执破一千四百馀人，怨谤纷然，朝隐一无所顾。
冬，十月，己酉，修文馆直学士、直居舍人武平一上表请抑损外戚权宠；不敢斥言韦氏，但请抑损己家。上优制不许。平一名甄，以字行，载德之子也。
十一月，庚申，突骑施酋长娑葛自立为可汗，杀唐使者御史中丞冯嘉宾，遣其弟遮努等帅众犯塞。
初，娑葛既代乌质勒统众，父时故将阙啜忠节不服，数相攻击。忠节众弱不能支，金山道行军总管郭元振奏追忠节入朝宿卫。忠节行至播仙城，经略使、右威卫将军周以悌说之曰：“国家不爱高官显爵以待君者，以君有部落之众故也。今脱身入朝，一老胡耳。岂惟不保宠禄，死生亦制于人手。方今宰相宗楚客、纪处讷用事，不若厚赂二公，请留不行，发安西兵及引吐蕃以击娑葛，求阿史那献为可汗以招十姓，使郭虔瓘发拔汗那兵以自助；既不失部落，又得报仇，比于入朝，岂可同日语哉！”郭虔瓘者，历城人，时为西边将。忠节然其言，遣间使赂楚客、处讷，请如以悌之策。
元振闻其谋，上疏，以为：“往岁吐蕃所以犯边，正为求十姓、四镇之地不获故耳。比者息兵请和，非能慕悦中国之礼义也，直以国多内难，人畜疫疠，恐中国乘其弊，故且屈志求自昵。使其国小安，岂能忘取十姓、四镇之地哉！今忠节不论国家大计，直欲为吐蕃乡导，恐四镇危机，将从此始。顷缘默啜凭陵，所应者多，兼四镇兵疲弊，势未能为忠节经略，非怜突骑施也。忠节不体国家中外之意而更求吐蕃；吐蕃得志，则忠节在其掌握，岂得复事唐也！往年吐蕃无恩于中国，犹欲求十姓、四镇之地；今若破娑葛有功，请分于阗、疏勒，不知以何理抑之！又，其所部诸蛮及婆罗门等方不服，若借唐兵助讨之，亦不知以何词拒之！是以古之智者皆不愿受夷狄之惠，盖豫忧其求请无厌、终为后患故也。又，彼请阿史那献者，岂非以献为可汗子孙，欲依之以招怀十姓乎？按献父元庆，叔父仆罗，兄俀子及斛瑟罗、怀道等，皆可汗子孙也。往者唐及吐蕃遍曾立之以为可汗，欲以招抚十姓，皆不能致，寻自破灭。何则？此属非有过人之才，恩威不足以动众，虽复可汗旧种，众心终不亲附，况献又疏远于其父兄乎？若使忠节兵力自能诱胁十姓，则不必求立可汗子孙也。又，欲令郭虔瓘入拔汗都，发其兵。虔瓘前此已尝与忠书擅入拔汗那发兵，不能得其片甲匹马，而拔汗那不胜侵扰，常引此番，奉俀子，还侵四镇。时拔汗那四旁无强寇为援，虔瓘等恣为侵掠，如独行无人之境，犹引俀子为患。今北有娑葛，急则与之并力，内则诸胡坚壁拒守，外则突厥伺隙邀遮。臣料虔瓘等此行，必不能如往年之得志；内外受敌，自陷危亡，徒与虏结隙，令四镇不安。以臣愚揣之，实为非计。”
楚客等不从，建议：“遣冯嘉宾持节安抚忠节，侍御史吕守素处置四镇，以将军牛师奖为安西副都护，发甘、凉以西兵，兼征吐蕃，以讨娑葛。”娑葛遣使娑腊献马在京师，闻其谋，驰还报娑葛。于是娑葛发五千骑出安西，五千骑出拨换，五千骑出焉耆，五千骑出疏勒，入寇。元振在疏勒，栅于河口，不敢出。忠节逆嘉宾于计舒河口，娑葛遣兵袭入，生擒忠节，杀嘉宾，擒吕守素于僻城，缚于驿柱，C061而杀之。
上以安乐公主将适左卫中郎将武延秀，遣使召太子宾客武攸绪于嵩山。攸绪将至，上敕礼官于两仪殿设别位，欲行问道之礼，听以山服葛巾入见，不名不拜。仗入，通事舍人引攸绪就位；攸绪趋立辞见班中，再拜如常仪。上愕然，竟不成所拟之礼。上屡延之内殿，频烦宠锡，皆谢不受；亲贵谒侯，寒温之外，不交一言。
初，武崇训之尚公主也，延秀数得侍宴。延秀美姿仪，善歌舞，公主悦之。及崇训死，遂以延秀尚焉。
己卯，成礼，假皇后仗，分禁兵以盛其仪卫，命安国相王障车。庚辰，赦天下。以延秀为太常卿，兼右卫将军。辛巳，宴群臣于两仪殿，命公主出拜公卿，公卿皆伏地稽首。
癸未，牛师奖与突骑施娑葛战于火烧城，师奖兵败没。娑葛遂陷安西，断四镇路，遣使上表，求宗楚客头。楚客又奏以周以悌代郭元振统众，征元振入朝；以阿史那献为十姓可汗，置军焉耆以讨娑葛。
娑葛遗元振书，称：“我与唐初无恶，但仇阙啜。宗尚书受阙啜金，欲枉破奴部落，冯中丞、牛都护相继而来，奴岂得坐而待死！又闻史献欲来，徒扰军师，恐未有宁日。乞大使商量处置。”元振奏娑葛书。楚客怒，奏言元振有异图，召，将罪之。元振使其子鸿间道具奏其状，乞留定西土，不敢归。周以悌竟坐流白州，复以元振代以悌，赦娑葛罪，册为十四姓可汗。
以婕妤上官氏为昭容。
十二月，御史中丞姚廷筠奏称：“比见诸司不遵律令格式，事无大小皆悉闻奏。臣闻为君者任臣，为臣者奉法。万机丛委，不可遍览，岂有修一水窦，伐一枯木，皆取断宸衷！自今若军国大事及条式无文者，听奏取进止，自馀各准法处分。其有故生疑滞，致有稽失，望令御史纠弹。”从之。
丁巳晦，敕中书、门下与学士、诸王、驸马入阁守岁，设庭燎，置酒，奏乐。酒酣，上谓御史大夫窦从一曰：“闻卿久无伉俪，朕每忧之。今夕岁除，为卿成礼。”从一但唯唯拜谢。俄而内侍引烛笼、步障、金缕罗扇自西廊而上，扇后有人衣礼衣，花钗，令与从一对坐。上命从一诵《却扇诗》数首。扇却，去花易服而出，徐视之，乃皇后老乳母王氏，本蛮婢也。上与侍臣大笑。诏封莒国夫人，嫁为从一妻。俗谓乳母之婿曰：“阿冲”，从一每谒见及进表状，自称“翊圣皇后阿冲”，时人谓之：“国冲”，从一欣然有自负之色。