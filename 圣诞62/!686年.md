686年，垂拱二年（六八六）正月，则天还政于皇帝。睿宗知太后非诚心，奉表固让，太后复临朝称制。

中文名
686年
中国纪年
则天顺圣皇后垂拱二年
历史大事
太后复称制
历史大事
阿史那斛瑟罗袭继往绝可汗号
686年历史大事

太后复称制
垂拱二年（六八六）正月，则天还政于皇帝。睿宗知太后非诚心，奉表固让，太后复临朝称制。
置铜匦
垂拱二年（六八六），鱼保宗上书请置匦（谏议箱），以受四方之书。三月八日，则天令铸铜匦四，涂以方色。青匦在东，曰延恩，献赋颂，求官位者投之；丹匦在南，曰招谏，言朝政得失者投之；白匦在西，曰申冤，有冤抑者投之；黑匦在北，曰通玄，言天象灾变及军机密计者投之。每日置之于朝堂，以收天下表疏。因有攻讦阴私和谤讪朝政之表疏，则天遂令正谏、补阙、抬遗官充使监察投状，然后方许进封。此制延续至五代。鱼保宗曾教徐敬业作刀车及弩，人告保宗所作兵器杀伤官军甚多，保宗伏诛。
任用酷吏
则天称制，知宗室大臣人心不服，自徐敬业起兵反，尤疑天下多叛己，垂拱以后，遂大兴告密之风，任用酷吏，诛杀立威。凡有告密者，臣下不得问，皆给驿马、五品食，则天亲自召见，授官爵不等，所言不实亦不罪。于是，四方告密者蜂起。则天将被告交付酷吏，酷吏竞造讯囚酷法以邀功。时有酷吏来俊臣、周兴、丘神绩、索元礼、侯思止、万国俊等。彼等造定百脉、突地吼、死猪愁，求破家等酷刑，被告不胜毒楚皆自诬。酷吏索元礼讯一人，必令诬引数十百人。来俊臣私养无赖数百人，专事告密，欲陷一人，令数处俱告，事状如一。俊臣并与万国俊撰《罗织经》数千言，教其徒诬陷无辜。酷吏本性残忍，即遇赦令，亦令狱卒先杀重囚，然后宣示。则天多次赏赐以张其权，因此，天下惶恐，人人自危。

阿史那斛瑟罗袭继往绝可汗号
垂拱二年（六八六），西域局势紧张，安西四镇危急，唐欲征西突厥十姓部落助守碎叶等镇，时兴昔亡可汗已被遣征东突厥及铁勒部落，稽留于甘、凉州一带，九月十日，唐遂擢西突厥继往绝可汗阿史那步真之子斛瑟罗为右玉钤卫将军，袭可汗号，统率五弩失毕部落，以助唐军。

庆山踊出
垂拱二年（六八六），地壳变动，雍州新丰县（今陕西临潼县东南）东南有山踊出，改新丰为庆山县，四方毕贺。有俞文俊上书，言此乃女主处阳位，反易刚柔，地气塞隔，山变为灾，并非庆事。劝则天修德答天谴。则天怒，流之于岭外。

黑齿常之拒突厥
垂拱二年（六八六），突厥入寇，右鹰扬卫大将军黑齿常之拒之。至两井，遇突厥三千余人。突厥见唐兵，皆下马擐甲，常之以二百余骑冲之，突厥溃奔。日暮又大至，常之令营中燃火，又于东南燃火，突厥疑有唐兵相应，夜遁。

三废安西四镇
调露元年（六七九），唐复置安西四镇后，西域相对平静数年。垂拱年间，西域局势再度紧张，吐蕃大肆侵扰四镇，唐军连连失利。垂拱二年（六八六）十一月三日，则天令废于阗、安西、疏勒、碎叶安西四镇。此乃第三次废四镇。
狄仁杰入朝
垂拱二年（六八六），右台监察御史郭翰巡察陇右道，所至州县，官吏多有不法，唯入宁州（今甘肃宁县）境，百姓歌刺史狄仁杰美德者盈路。翰荐仁杰入朝，征为冬官侍郎。
颁行《兆人本业》
垂拱二年（六八六）四月七日，则天召集文学之士周思茂等撰《兆人本业》，颁行于世。书共三卷，已佚，内容包括农俗农事及四时种莳之法等，供州县官吏指导农民作业之用。唐代曾把每年二月一日进呈《兆人本业》定为制度，对后世劝农制度也有一定影响。按：讳“民”为“人”，故“兆人”即“万民”。
新罗索求礼典词章
垂拱二年（六八六）二月十四日，新罗王金政明遣使来唐，索求《礼记》并杂文章。唐以吉凶要礼及有关规诫词章共五十卷给之。
686年通鉴记载

高宗天皇大圣大弘孝皇帝下垂拱二年（丙戌，公元六八六年）
春，正月，太后下诏复政于皇帝。睿宗知太后非诚心，奉表固让；太后复临朝称制。辛酉，赦天下。
二月，辛未朔，日有食之。
右卫大将军李孝逸既克徐敬业，声望甚重；武承嗣等恶之，数谮于太后，左迁施州刺史。
三月，戊申，太后命铸铜为匦，置之朝堂，以受天下表疏铭。其东曰“延恩”，献赋颂、求仕进者投之；南曰：“招谏”，言朝政得失者投之；西曰：“伸冤”，有冤抑者投之；北曰：“通玄”，言天象灾变及军机秘计者投之。命正谏、补阙、拾遗一人掌之，先责识官，乃听投表疏。
徐敬业之反也，侍御史鱼承晔之子保家教敬业作刀车及弩，敬业败，仅得免。太后欲周知人间事，保家上书，请铸铜为匦以受天下密奏。其器共为一室，中有四隔，上各有窍，以受表疏。可入不可出。太后善之。未几，其怨家投匦告保家为敬业作兵器，杀伤官军甚众，遂伏诛。
太后自徐敬业之反，疑天下人多图己，又自以久专国事，且内行不正，知宗室大臣怨望，心不服，欲大诛杀以威之。乃盛开告密之门，有告密者，臣下不得问，皆给驿马，供五品食，使诣行在。虽农夫樵人，皆得召见，廪于客馆，所言或称旨，则不次除官，无实者不问。于是四方告密者蜂起，人皆重足屏息。
有胡人索元礼，知太后意，因告密召见，擢为游击将军，令案制狱。元礼性残忍，推一人必令引数十百人，太后数召见赏赐以张其权。于是尚书都事长安周兴、万年人来俊臣之徒效之，纷纷继起。兴累迁至秋官侍郎，俊臣累迁至御史中丞，相与私畜无赖数百人，专以告密为事；欲陷一人，辄令数处俱告，事状如一。俊臣与司刑评事洛阳万国俊共撰《罗织经》数千言，教其徒网罗无辜，织成反状，构造布置，皆有支节。太后得告密者，辄令元礼等推之，竞为讯囚酷法，作大枷，有“定百脉”、“突地吼”、“死猪愁”、“求破家”、“反是实”等名号，或以椽关手足而转之，谓之“凤皇晒翅”；或以物绊其腰，引枷向前，谓之“驴驹拔撅”；或使跪捧枷，累甓其上，谓之“仙人献果”；或使立高木之上，引枷尾向后，谓之“玉女登梯”；或倒悬石缒其首，或以醋灌鼻，或以铁圈毂其首而加楔，至有脑裂髓出者。每得囚，辄先陈其械具以示之，皆战栗流汗，望风自诬。每有赦令，俊臣辄令狱卒先杀重囚，然后宣示。太后以为忠，益宠任之。中外畏此数人，甚于虎狼。
麟台正字陈子昂上疏，以为：“执事者疾徐敬业首乱唱祸，将息奸源，究其党与，遂使陛下大开诏狱，重设严刑，有迹涉嫌疑，辞相逮引，莫不穷捕考按。至有奸人荧惑，乘险相诬，纠告疑似，冀图爵赏，恐非伐罪吊人之意也。臣窃观当今天下，百姓思安久矣，故扬州构逆，殆有五旬，而海内晏然，纤尘不动，陛下不务玄默以救疲人，而反任威刑以失其望，臣愚暗昧，窃有大惑。伏见诸方告密，囚累百千辈，乃其究竟，百无一实。陛下仁恕，又屈法容之，遂使奸恶之党快意相仇，睚眦之嫌即称有密，一人被讼，百人满狱，使者推捕，冠盖如市。或谓陛下爱一人而害百人，天下喁喁，莫知宁所。臣闻隋之末代，天下犹平，杨玄感作乱，不逾月而败。天下之弊，未至土崩，蒸人之心，犹望乐业。炀帝不悟，遂使兵部尚书樊子盖专行屠戮，大穷党与，海内豪士，无不罹殃；遂至杀人如麻，流血成泽，天下靡然，始思为乱，于是雄杰并起而隋族亡矣。夫大狱一起，不能无滥，冤人吁嗟，感伤和气，群生疠疫，水旱随之。人既失业，则祸乱之心怵然而生矣。古者明王重慎刑法，盖惧此也。昔汉武帝时巫蛊狱起，使太子奔走，兵交宫阙，无辜被害者以千万数，宗庙几覆，赖武帝得壶关三老书，廓然感悟，夷江充三族，馀狱不论，天下以安尔。古人云：‘前事之不忘，后事之师。’伏愿陛下念之！”太后不听。
夏，四月，太后铸大仪，置北阙。
以岑长倩为内史。六月，辛未，以苏良嗣为左相，同凤阁鸾台三品韦待价为右相。己卯，以韦思谦为纳言。
苏良嗣遇僧怀义于朝堂，怀义偃蹇不为礼；良嗣大怒，命左右捽曳，批其颊数十。怀义诉于太后，太后曰：“阿师当于北门出入，南牙宰相所往来，勿犯也。”
太后托言怀义有巧思，故使入禁营造。补阙长社王求礼上表，以为：“太宗时，有罗黑黑善弹琵琶，太宗阉为给使，使教宫人。陛下若以怀义有巧性，欲宫中驱使者，臣请阉之，庶不乱宫闱。”表寝不出。
秋，九月，丁未，以西突阙继往绝可汗之子斛瑟罗为右玉钤卫将军，袭继往绝可汗押五弩失毕部落。
己巳，雍州言新丰县东南有山踊出，改新丰为庆山县。四方毕贺。江陵人俞文俊上书：“天气不和而寒暑并，人气不和而疣赘生，地气不和而塠阜出。今陛下以女主处阳位，反易刚柔，故地气塞隔而山变为灾。陛下谓之‘庆山”，臣以为非庆也。臣愚以为宜侧身修德以答天谴；不然，殃祸至矣！”太后怒，流于岭外，后为六道使所杀。
突厥入寇，左鹰扬卫大将军黑齿常之拒之；至两井，遇突厥三千馀人，见唐兵，皆下马擐甲，常之以二百馀骑冲之，皆弃甲走。日暮，突厥大至，常之令营中燃火，东南又有火起，虏疑有兵相应，遂夜遁。
狄仁杰为宁州刺史。右台监察御史晋陵郭翰巡察陇右，所至多所按劾，入宁州境，耆老歌刺史德美者盈路；翰荐之于朝，征为冬官侍郎。