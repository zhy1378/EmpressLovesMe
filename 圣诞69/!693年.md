693年，武周长寿二年。西突厥、吐蕃、后突厥、室韦入侵武周，于次年被武周击败。武则天册立金理洪为新罗国王，并受尊号“金轮圣神皇帝”。

目录
1 历史大事
▪ 西突厥、吐蕃、后突厥、窒韦入侵
▪ 令习《臣轨》
▪ 立金理洪为新罗王
▪ 武则天受尊号“金轮圣神皇帝”
▪ 杨炯卒
2 通鉴记载

## 西突厥、吐蕃、后突厥、窒韦入侵

长寿二年（693年）西突厥部立阿史那俀子为可汗，联合吐蕃一同进攻武周，武则天派 武威道大总管王孝杰与之交战，碎叶镇守使韩思忠与泥熟俟斤及突厥施质汗、胡禄等交战，后突厥默啜可汗亦率众侵犯武周边境灵州， [1]  室韦亦反，武则天遣右鹰扬卫大将军李多祚与之交战，

次年初，李多祚击败后突厥默啜可汗与室韦， [2-3]  二月，王孝杰在泠泉及大岭击败吐蕃孛攵论赞刃、突厥可汗俀子，杀吐蕃、西突厥各30000余人；碎叶镇守使韩思忠，亦于次年二月大破泥熟俟斤及突厥施质汗、胡禄等，杀敌10000余，继而攻陷吐蕃泥熟没斯城。 [3-4]  

战役概况
发生时间
693年-694年二月
地点
泠泉、大岭、灵州、泥熟俟斤部落、泥熟没斯城、胡禄屋阙部等
参战方
武周、西突厥、吐蕃、后突厥、室韦
主要指挥官
武则天、王孝杰、李多祚、韩思忠、孛攵论赞刃、阿史那俀子、施质汗、默啜可汗
伤亡情况
吐蕃论赞刃：30000余人
西突厥可汗俀子：30000余人
泥熟俟斤等部：100000余人
结果
武周获胜，攻陷吐蕃泥熟没斯城
影响
发起大周万国颂德天枢
令习《臣轨》
长寿二年（六九三）一月，则天令罢科举士人习《老子》，改习《臣轨》。《臣轨》乃北门学士秉承则天意旨阐述君臣关系之书，强调君臣同体，臣下尽忠君主，处事推善于君，引过在己，不求功赏，竭诚进谏。

立金理洪为新罗王
长寿二年（六九三）二月十六日，新罗王金政明卒。武周为之举哀，遣使吊祭，册立其子理洪为新罗王，令袭父辅国大将军，行豹韬卫大将军、鸡林州都督。

武则天受尊号“金轮圣神皇帝”
长寿二年（六九三）九月，武承嗣等五千人表请则天加尊号“金轮圣神皇帝”。九日，则天御万象神宫受尊号，赦天下，作金轮等七宝，每朝会，陈之殿庭。

杨炯卒
杨炯，弘农华阴（今陕西华阴）人。幼聪敏博学，十岁举神童。授校书郎。永隆二年（六八一），皇太子（即中宗）表请豪俊充崇文馆学士，炯承荐任之。后迁詹事司直。光宅元年（六八四），从父弟神让预徐敬业之反，炯受累左迁梓州司法参军。秩满，迁盈川令。炯为政苛酷，吏稍忏意则榜杀之。长寿二年（六九三）卒于官。中宗时以旧僚赠著作郎。时人以王杨卢骆称四杰，炯自言“愧居卢（照邻）前，耻居王（勃）后。”同时人张说亦言“炯文思如悬河注水，酌之不竭，既优于卢，亦不减于王。”然后人评炯于四杰中诗歌数量少，成就亦较差。惟反当时纤丽绮靡之诗风，在诗作内容形式上有所开拓创新。炯有文集十卷，名《杨盈川集》，明人童佩辑其赋、五古、五律、序、碑、铭、表、议、神道碑、墓志、行状等成之。

# 通鉴记载

则天顺圣皇后中之上长寿二年（癸巳，公元六九三年）
正月，壬辰朔，太后享万象神宫，以魏王承嗣为亚献，梁王三思为终献。太后自制神宫乐，用舞者九百人。
户婢团儿为太后所宠信，有憾于皇嗣，乃谮皇嗣妃刘氏、德妃窦氏为厌咒。癸巳，妃与德妃朝太后于嘉豫殿，既退，同时杀之，瘗于宫中，莫知所在。德妃，抗之曾孙也。皇嗣畏忤旨，不敢言，居太后前，容止自如。团儿复欲害皇嗣，有言其情于太后者，太后乃杀团儿。
是时，告密者皆诱人奴婢告其主，以求功赏。德妃父孝谌为润州刺史，有奴妄为妖异以恐德妃母庞氏，庞氏惧，奴请夜祠祷解，因发其事。下监察御史龙门薛季昶按之，季昶诬奏，以为与德妃同祝诅，先涕泣不自胜，乃言曰：“庞氏所为，臣子所不忍道。”太后擢季昶为给事中。庞氏当斩，其子希瑊诣侍御史徐有功讼冤，有功牒所司停刑，上奏论之，以为无罪；季昶奏有功阿党恶逆，请付法，法司处有功罪当绞。令史以白有功，有功叹曰：“岂我独死，诸人永不死邪！”既食，掩扇而寝。人以为有功苟自强，必内忧惧，密伺之，方熟寝。太后召有功，迎谓曰：“卿比按狱，失出何多？”对曰：“失出，人臣之小过；好生，圣人之大德。”太后默然。由是庞氏得减死，与其三子皆流岭南，孝谌贬罗州司马，有功亦除名。
戊申，姚璹奏请令宰相撰《时政记》，月送史馆；从之。《时政记》自此始。
腊月，丁卯，降皇孙成器为寿春王，恒王成义为衡阳王，楚王隆基为临淄王，卫王隆范为巴陵王，赵王隆业为彭城王，皆睿宗之子也。
春，一月，庚子，以夏官侍郎娄师德同平章事。师德宽厚清慎，犯而不校。与李昭德俱入朝，师德体肥行缓，昭德屡待之不至，怒骂曰：“田舍夫！”师德徐笑曰：“师德不为田舍夫，谁当为之！”其弟除代州刺史，将行，师德谓曰：“吾备位宰相，汝复为州牧，荣宠过盛，人所疾也，将何以自免？”弟长跪曰：“自今虽有人唾某面，某拭之而已，庶不为兄忧。”师德愀然曰：“此所以为吾忧也！人唾汝面，怒汝也；汝拭之，乃逆其意，所以重其怒。夫唾，不拭自干，当笑而受之。”甲寅，前尚方监裴匪躬、内常侍范云仙坐私谒皇嗣，腰斩于市。自是公卿以下皆不得见。又有告皇嗣潜有异谋者，太后命来俊臣鞫其左右，左右不胜楚毒，皆欲自诬。太常工人京兆安金藏大呼谓俊臣曰：“公既不信金藏之言，请剖心以明皇嗣不反。”即引佩刀自剖其胸，五藏皆出，流血被地。太后闻之，令轝入宫中，使医内五藏，以桑皮线缝之，傅以药，经宿始苏。太后亲临视之，叹曰：“吾有子不能自明，使汝至此。”既命俊臣停推。睿宗由是得免。
罢举人习《老子》，更习太后所造《臣轨》。
二月，丙子，新罗王政明卒，遣使立其子理洪为王。
乙亥，禁人间锦。侍御史侯思止私畜锦，李照德按之，杖杀于朝堂。
或告岭南流人谋反，太后遣司刑评事万国俊摄监察御史就按之。国俊至广州，悉召流入，矫制赐自尽。流人号呼不服，国俊驱就水曲，尽斩之，一朝杀三百馀人。然后诈为反状，还奏，因言诸道流人，亦必有怨望谋反者，不可不早诛。太后喜，擢国俊为朝散大夫、行侍御史。更遣右翊卫兵曹参军刘光业、司刑评事王德寿、苑南面监丞鲍思恭、尚辇直长王大贞、右武威卫兵曹参军屈贞筠皆摄监察御史，诣诸道按流人。光业等以国俊多杀蒙赏，争效之，光业杀七百人，德寿杀五百人，自馀少者不减百人，其远年杂犯流人亦与之俱毙。太后颇知其滥，制：“六道流人未死者并家属皆听还乡里。”国俊等亦相继死，或得罪流窜。
来俊臣诬冬官尚书苏干，云在魏州与琅邪王冲通谋，夏，四月，乙未，杀之。
五月，癸丑，棣州河溢，流二千馀家。
秋，九月，丁亥朔，日有食之。
魏王承嗣等五千人表请加尊号曰金轮圣神皇帝。
乙未，太后御卫象神宫，受尊号，赦天下。作金轮等七宝，每朝会，陈之殿庭。
庚子，追尊昭安皇帝曰浑元昭安皇帝，文穆皇帝曰立极文穆皇帝，孝明高皇帝曰无上孝明高皇帝，皇后从帝号。
辛丑，以文昌左丞、同平章事姚璹为司宾卿，罢政事；以司宾卿万年豆卢钦望为内史，文昌左丞韦巨源同平章事，秋官侍郎吴人陆元方为鸾台侍郎、同平章事。巨源，孝宽之玄孙也。