707年，唐中宗大和大圣大昭孝皇帝景龙元年，干支纪年为丁未羊年。日本庆云四年。
中文名707年中国纪年景龙元年干支纪年丁未羊年大事件金城公主和蕃
目录
1 历史大事
2 通鉴记载
3 逝世
历史大事
求平突厥之策
神龙三年（七0七）正月，以去年突厥复寇边，致有鸣沙之败，命内外官各进平突厥策。右补阙卢俌上疏，以为制敌在谋，不取一夫之勇，如沙吒忠义乃骁将之材，本不足以当大任。又赏罚既明，敌无不服，去年鸣沙之役，主将先逃，正宜处以军法。又边州刺史，应能备兵车，积资粮，可战可守，故宜精择其人。又去年四方旱灾，未易兴师，今当内外并治，远近兼顾，时至则大举以讨。中宗览疏称善。
金城公主和蕃
神龙三年（七0七）三月，吐蕃赞普弃隶蹜赞之祖母遣其大臣悉薰热来献方物，为其孙请婚。四月，中宗允以所养雍王守礼（章怀太子之子，中宗嫡侄）之女金城公主妻吐蕃赞普。景龙三年（七0九）十一月，吐蕃赞普始遣其大臣尚赞吐等千余人来迎公主，中宗宴之于苑内球场，命驸马都尉杨慎交与吐蕃使者打球，中宗率侍臣观之。四年（七一0）正月，先召侍中纪处讷，后命中书侍郎赵彦昭充使送金城公主至吐蕃。皆托辞不行，乃命左骁卫大将军杨矩送之。帝亦渡渭至始平县亲送公主，设帐殿于百顷泊之侧，引王公宰相及吐蕃使者入宴。中坐酒阑，命吐蕃使者进前，谕以公主孩幼（时赞普亦仅十四岁），割慈远嫁之旨，帝悲泣歔欷久之。因命从臣赋诗饯别），曲赦始平县死刑以下，百姓免赋一年，改始平县（今陕西兴平县）为金城县（当时金城即今兰州，距吐蕃境甚近，故以始平拟之），改百顷泊为凤池乡怆别里。公主既至吐蕃，别筑一城以居之。唐亦以杨矩为鄯州（今青海省西宁乐都一带）都督。
姚州蛮起事
神龙三年（七0七）六月，姚州蛮叛。姚州今云南大姚县北，圣历元年（六九八）。张柬之请废州，不果行。其地“蛮”，多属彝族。既叛，命姚嶲道讨击使唐九征击而破之，斩俘三千余人。
太子重俊起兵诛武三思等，败死。
韦后以太子重俊非己所生，恶之。安乐公主与驸马武崇训常陵侮太子，崇训且教公主请废太子立己为皇太女。武三思尤忌太子。上官婉儿与三思通，每下制敕辄推尊武氏。太子以此积不能平。神龙三年（七0七）七月六日，太子与左羽林大将军李多祚、将军李思冲，李承况、独孤讳之、沙吒忠义等矫制发羽林千骑兵三百余人，杀三思、崇训于其第，并亲党十余人。又使左金吾大将军成王千里（吴王恪子）及其子天水王禧分兵守宫城诸门，太子与多祚引兵自肃章门斩关而入，叩阁索上官婕妤。婕妤大声喊：“太子之意是要先杀我上官婉儿，然后杀皇后，然后弑皇帝。”中宗信之，即率韦后、安乐公主、上官婕妤同登玄武门楼以避兵锋，且命右羽林大将军刘景仁帅飞骑百余人屯于楼下以自卫。杨再思、苏壤、李峤与兵部尚书宗楚客、左卫将军纪处讷拥兵二千余人屯太极殿前，闭门自守。多祚先至玄武楼下，欲升楼，宿卫拒之。多祚与太子狐疑（恐登楼震惊中宗），遂按兵不战，冀父皇问之。宫闱令杨思勖在中宗侧，请下楼击之。多祚婿羽林中郎将野呼利为前锋总管，思勖挺刃斩之（思勖从此为将，以嗜杀善战出名），多祚军为之夺气。中宗据槛俯谓多祚所将千骑曰：“汝辈皆朕宿卫之士，何为从多祚反?苟能斩反者，勿患不富贵！”于是千骑斩多祚、承况、讳之、忠义，余众皆溃。成王千里与天水王禧攻右延明门（在太极殿右），将杀宗楚客、纪处讷、俱不克而死。太子率百骑奔终南山，至鄂县西，随行者仅数人，憩于林下，为左右所杀。中宗以其首献太庙及祭三思、崇训之柩，然后枭之朝堂。改成王千里姓曰“蝮氏”，同党皆伏诛。赠武三思太尉、梁（宣）王，武崇训开府仪同三司，鲁（忠）王。安乐公主请以崇训墓为“陵”，中宗手敕许之，给事中卢粲谏而止。八月十三日，中宗加尊号曰“应天神龙皇帝”，韦后曰“顺天翊圣皇后”，改玄武门为神武门，楼为制胜楼，志喜也。
安乐公主谗害相王
相王名旦，高宗第八子，武后生，中宗胞弟。重俊既败，右台御史大夫苏珦治其党，囚有诬引相王者，珦密为之申理，中宗故不问。然安乐公主及宗楚客等则日夜谋去相王，使侍御史冉祖雍诬奏相王及太平公主与重俊通谋，请将王及公主收付诏狱。中宗命御史中丞萧至忠鞫之，至忠泣曰：“陛下富有四海，不能容一弟一妹，而使人罗织害之乎?相王昔为皇嗣，曾坚请则天以帝位让陛下，累日不食，此海内所共知，奈何因祖雍一言而疑之！”中宗遂不再追究。史称相王宽厚恭谨，安恬好让，故经武、韦之世，竟免于难。
改元景龙
神龙三年（七0七）九月五日改元景龙，一年两号，自九月分。
魏元忠被贬死
初，右仆射、中书令魏元忠以武三思擅权，意常愤郁。及太子重俊起兵，胁元忠子太仆少卿升自随，太子死，升亦为乱兵所杀。元忠扬言曰：“元恶（指三思）已死，虽鼎镬何伤！（元忠以死自誓）惜太子殒没耳！”中宗以其功大，且为高宗、太后所重，故释不问。宗楚客、纪处讷等共证元忠与太子通谋，请夷其三族，中宗不许。元忠惧，表请解官还第，中宗遂手敕许解仆射，以特进、齐公致仕，仍朝朔望。景龙改元，宗楚客等引姚廷筠为御史中丞，使劾元忠，谓元忠功不及侯君集，亲不及房遗爱，而父子竟与李多祚等谋反，正当如侯、房赤其族，云云，中宗以为然，于是下大理狱，贬渠州（今四川渠县）司马。宗楚客令给事中冉祖雍奏言：“元忠既犯大逆，不应出佐渠州。”杨再思、李峤二相亦赞之。中宗曰：“元忠驱使日久，朕特矜容。制命巳颁，岂容屡改！轻重之权，应自朕出；卿等频奏，殊非朕意！”再思等遂不敢言。监察御史袁守一再弹元忠，曰：“重俊乃陛下之子，犹正典刑；元忠非勋非戚，岂容漏网?”九月九日，再贬元忠务川（今贵州思南）尉。楚客等仍穷追不己，幸元忠行至涪陵而卒。
魏传弓执法
胡僧慧范官银青光禄大夫，爵上庸公、兼圣善、中天、西明三大寺主。景龙元年（七0七）又于洛阳作圣善寺（长安原有圣善寺），于长安城东之长乐坡造大佛像，府库为之虚耗。然中宗与韦后皆亲重之，势倾内外，无敢指摘。九月十三日，侍御史魏传弓揭发其贪赃达四十余万，请处死刑。中宗欲赦之，传弓曰：“刑与赏乃国家大事，陛下以前已经错赏，今天岂可枉法免刑！”中宗不得已而削其官爵，令其归家。时宦官有宠于韦后母女，权势显赫，雍州刺史及御史大夫窦从一（原名怀贞）不敢治，误见讼者无须，意以为宦官，必暗中庇护。宦官薛思简官左监门大将军，有宠于安乐公主，横暴不法，传弓奏请诛之，从一惧，固止之。宦官辅信义，传弓欲劾奏其奸，亲朋劝止，传弓语人曰：“王纲之坏，正由此辈，吾今日奏诛之，明日即死，无所悔!”中、睿之世，法司员吏多附武、韦，如传弓者皆屈居下位，志莫能展。传弓官终司农丞。（从六品上）。
百骑、千骑、万骑
贞观中，于玄武门置左、右屯营（羽林驻军），以诸卫将军领之，其兵总名为“飞骑”。于飞骑中选才力骁健、尤善骑射者号“百骑”。皇帝游幸，则衣五色袍、乘六闲马，赐猛兽衣鞯以从。至永昌元年（六八九）十月二十八日，改百骑为“千骑”。至景云元年（七0七）九月二十七日，改千骑为“万骑”。百、千、万三字虽也表示骑兵数目之增加，然递增亦未至十倍。盖“万骑”乃左右羽林飞骑之精华，垂拱元年，飞骑总数为六千人；天宝七载（748），连同后加数，以一万五千人为定额。故“（百、千）万骑”最多时亦不过千数百人。
张仁愿始破突厥
神龙二年（706）沙吒忠义为突厥默啜所败，景龙元年（七0七）十月命左屯卫大将军摄御史大夫张仁愿代为朔方道大总管，以击突厥。既至，虏已退，引兵踵击，夜掩其营，大破之。
苏安恒被杀
习艺馆内教（在宫内教宫人书算众艺）苏安恒矜高好奇，喜为谏言，曾三度上书（见前）言朝廷大事，太后、中宗未之罪。及太子重俊诛武三思，败死，安恒亦自言“此我之谋”，遂被杀。
中宗宫廷游乐
景龙（七0七至七0九）中，尝命宫女为市肆，公卿为商旅，与之交易，因而忿争，言辞亵慢，中宗与韦后临观赏乐。又尝幸玄武门，与近臣观宫女拔河。屡与近臣、学士宴集，令各效伎艺以为乐，如工部尚书张锡舞《谈容娘》，将作大匠宗晋卿舞《浑脱》，左卫将军张洽舞《黄麞》，左金吾将军杜元谈诵《婆罗门咒》，中书舍人卢藏用效道士上章。国子司业郭山恽独曰：“臣无作长，请歌古诗。”乃歌《鹿鸣》（《诗经》宴群臣、嘉宾诗）、《蟋蟀》（取好乐无荒之义），中宗嘉其意，赐时服一套。又尝宴群臣，使各为《迥波辞》（六言四句俚曲，第一句皆用“迥波尔时”四字起），皆为谄语或嘲语，有优人唱曰：“迥波尔时栲栳，怕妇（怕老婆）也是大好。外边只有裴谈（当时的御史大夫，畏妻如严父），内边无过李老（指中宗怕韦后）。”唯谏议大夫李景伯曰：“回波尔时酒卮，微臣职在箴规。侍宴既过三爵，喧哗窃恐非仪。”中宗不悦。
7月17日——元明天皇即位。
元明天皇（日语：元明天皇/げんめいてんのう；661年－721年12月29日，即齐明天皇7年－养老5年12月7日）是日本第43代天皇〔庆云4年7月17日（707年8月18日）－和铜8年9月2日（715年10月3日）在位〕。她是一位女天皇，也是奈良时代的第一位天皇。原名阿閇皇女（日语：阿閇皇女/あへのひめみこ）。
通鉴记载
中宗大和大圣大昭孝皇帝中景龙元年（丁未，公元七零七年）
春，正月，庚戌，制以突厥默啜寇边，命内外官各进平突厥之策。右补阙卢俌上疏，以为：“郤谷悦礼乐，敦诗书，为晋元帅；杜预射不穿礼，建平吴之勋。是知中权制谋，不取一夫之勇。如沙吒忠义，骁将之材，本不足以当大任。又，鸣沙之役，主将先逃，宜正邦宪；赏罚既明，敌无不服。又，边州刺史，宜精择其人，使之蒐卒乘，积资粮，来则御史，去则备之。去岁四方旱灾，未易兴师。当理内以及外，绥近以来远，俟仓廪实，士卒练，然后大举以讨之。”上善之。
二月，丙戌，上遣武攸暨、武三思诣乾陵祈雨。既而雨降，上喜，制复武氏崇恩庙及昊陵、顺陵，因名酆王庙曰褒德，陵曰荣先；又制崇恩庙斋郎取五品子充。太常博士杨孚曰：“太庙皆取七品已下子为斋郎，今崇恩庙取五品子，未知太庙当如何？”上命太庙亦准崇恩庙。孚曰：“以臣准君，犹为僭逆，况以君准臣乎！”上乃止。
庚寅，敕改诸州中兴寺、观为龙兴，自今奏事不得言中兴。右补阙权若讷上疏，以为：“天、地、日、月等字皆则天能事，贼臣敬晖等轻紊前规；今削之无益于淳化，存之有光于孝理。又，神龙元年制书，一事以上，并依贞观故事，岂可近舍母仪，远尊祖德！”疏奏，手制褒美。
三月，庚子，吐蕃遣其大臣悉薰热入贡。
夏，四月，辛巳，以上所养雍王守礼女金城公主妻吐蕃赞普。
五月，戊戌，以右屯卫大将军张仁愿为朔方道大总管，以备突厥。
上以岁旱谷贵，召太府卿纪处讷谋之。明日，武三思使知太史事迦叶志忠奏：“是夜，摄提入太微宫，至帝座，主大臣宴见纳忠于天子。”上以为然，敕称处讷忠诚，彻于玄象，赐衣一袭，帛六十段。
六月，丁卯朔，日有食之。
姚巂道讨击使、监察御史晋昌唐九征击姚州叛蛮，破之，斩获三千馀人。
皇后以太子重俊非其所生，恶之；特进德静王武三思尤忌太子。上官婕妤以三思故，每下制敕，推尊武氏。安乐公主与驸马左卫将军武崇训常陵侮太子，或呼为奴。崇训又教公主言于上，请废太子，立己为皇太女。太子积不能平。
秋，七月，辛丑，太子与左羽林大将军李多祚、将军李思冲、李承况、独孤祎之、沙吒忠义等，矫制发羽林千骑兵三百馀人，杀三思、崇训于其第，并亲党十馀人。又使左金吾大将军成王千里及其子天水王禧分兵守宫城诸门，太子与多祚引兵自肃章门斩关而入，叩阁索上官婕妤。婕妤大言曰：“观其意欲先索婉儿，次索皇后，次及大家。”上乃与韦后、安乐公主、上官婕妤登玄武门楼以避兵锋，使左羽林大将军刘景仁帅飞骑百馀人屯于楼下以自卫。杨再思、苏瑰、李峤与兵部尚书宗楚客、左卫将军纪处讷拥兵二千馀人屯太极殿前，闭门自守。多祚先至玄武楼下，欲升楼，宿卫拒之。多祚与太子狐疑，按兵不战，冀上问之。宫闱令石城杨思勖在上侧，请击之。多祚婿羽林中郎将野呼利为前锋总管，思勖挺刃斩之，多祚军夺气。上据槛俯谓多祚所将千骑曰：“汝辈皆朕宿卫之士，何为从多祚反？苟能斩反者，勿患不富贵。”于是千骑斩多祚、承况、祎之、忠义，馀众皆溃。成王千里、天水王禧攻右延明门，将杀宗楚客、纪处讷，不克而死。太子以百骑走终南山，至鄠西，能属者才数人，憩于林下，为左右所杀。上以其首献太庙及祭三思、崇训之柩，然后枭之朝堂。更成王千里姓曰蝮氏，同党皆伏诛。
东宫僚属无敢近太子尸者，唯永和县丞宁嘉勖解衣裹太子首号哭，贬兴平丞。
太子兵所经诸门守者皆坐流；韦氏之党奏请悉诛之，上更命法司推断。大理卿宋城郑惟忠曰：“大狱始决，人心未安，若复有改推，则反仄者众矣。”上乃止。
以杨思勖为银青光禄大夫，行内常侍。癸卯，赦天下。
赠武三思太尉、梁宣王，武崇训开府仪同三司、鲁忠王。安乐公主请用永泰公主故事，以崇训墓为陵。给事中卢粲驳之，以为：“永泰事出特恩，今鲁王主婿，不可为比。”上手敕曰：“安乐与永泰无异，同穴之义，今古不殊。”粲又奏，以为：“陛下以膝下之爱施及其夫，岂可使上下无辨，君臣一贯哉！”上乃从之。公主怒，出粲为陈州刺史。
襄邑尉襄阳席豫闻安乐公主求为太女，叹曰：“梅福讥切王氏，独何人哉！”乃上书请立太子，言甚深切。太平公主欲表为谏官。豫耻之，逃去。
八月，戊寅，皇后及王公已下表上尊号曰应天神龙皇帝，改玄武门为神武门，楼为制胜楼。宗楚客又帅百官表请加皇后尊号曰顺天翊圣皇后。上并许之。
初，右台大夫苏珦治太子重俊之党，囚有引相王者，珦密为之申理，上乃不问。自是安乐公主及兵部尚书宗楚客日夜谋谮相王，使侍御史冉祖雍等诬奏相王及太平公主，云“与重俊通谋，请收付制狱。”上召吏部侍郎兼御史中丞萧至忠，使鞫之。至忠泣曰：“陛下富有四海，不能容一弟一妹，而使人罗织害之乎！相王昔为皇嗣，固请于则天，以天下让陛下，累日不食，此海内所知。奈何以祖雍一言而疑之！”上素友爱，遂寝其事。
右补阙浚仪吴兢闻祖雍之谋，上疏，以为：‘自文明以来，国之祚胤，不绝如线，陛下龙兴，恩及九族，求之瘴海，升之阙庭。况相王同气至亲，六合无贰，而贼臣日夜连谋，乃欲陷之极法；祸乱之根，将由此始。夫任以权则虽疏必重，夺其势则虽亲必轻。自古委信异姓，猜忌骨肉，以覆国亡家者，几何人矣！况国家枝叶无几，陛下登极未久，而一子以弄兵受诛，一子以愆违远窜，惟馀一弟朝夕左右，尺布斗粟之讥，不可不慎，《青蝇》之诗，良可畏也！”
相王宽厚恭谨，安恬好让，故经武、韦之世，竟免于难。
初，右仆射、中书令魏元忠以武三思擅权，意常愤郁。及太子重俊起兵，遇元忠子太仆少卿升于永安门，胁以自随，太子死，升为乱兵所杀。元忠扬言曰：“元恶已死，虽鼎镬何伤！但惜太子陨没耳！”上以其有功，且为高宗、武后所重，故释不问。兵部尚书宗楚客、太府卿纪处讷等共证元忠，云“与太子通谋，请夷其三族。”制不许。元忠惧，表请解官爵，以散秩还第。丙戌，上手敕听解仆射，以特进、齐公致仕，仍朝朔望。
九月，丁卯，以吏部侍郎萧至忠为黄门侍郎，兵部尚书宗楚客为左卫将军，兼太府卿纪处讷为太府卿，并同中书门下三品；中书侍郎、同中书门下三品于惟谦罢为国子祭酒。
庚子，赦天下，改元。
宗楚客等引右卫郎将姚廷筠为御史中丞，使劾奏魏元忠，以为：“侯君集社稷元勋，及其谋反，太宗就群臣乞其命而不得，竟流涕斩之。其后房遗爱、薛万彻、齐王祐等为逆，虽复懿亲，皆从国法。元忠功不逮君集，身又非国戚，与李多祚等谋反，男入逆徒，是宜赤族污宫。但有朋党饰辞营救，以惑圣听，陛下仁恩，欲掩其过。臣所以犯龙鳞、忤圣意者，正以事关宗社耳。”上颇然之。元忠坐系大理，贬渠州司马。
宗楚客令给事中冉祖雍奏言：“元忠既犯大逆，不应出佐渠州。”杨再思、李峤亦赞之。上谓再思等曰：“元忠驱使日久，朕特矜容，制命已行，岂宜数改！轻重之权，应自朕出。卿等频奏，殊非朕意！”再思等惶惧拜谢。
监察御史袁守一复表弹元忠曰：“重俊乃陛下之子，犹如昭宪；元忠非勋非戚，焉得独漏严刑！”甲辰，又贬元忠务川尉。
顷之，楚客又令袁守一奏言：“则天昔在三阳宫不豫，狄仁杰奏请陛下监国，元忠密奏以为不可，此则元忠怀逆日久，请加严诛！”上谓杨再思等曰：“以朕思之，人臣事主，必在一心；岂有主上小疾，遽请太子知事！此乃仁杰欲树私恩，未见元忠有失。守一欲借前事以陷元忠，其可乎！”楚客乃止。
元忠行至涪陵而卒。
银青光禄大夫、上庸公、圣善、中天、西明三寺主慧范于东都作圣善寺，长乐坡作大像，府库为之虚耗。上及韦后皆重之，势倾内外，无敢指目者。戊申，侍御史魏传弓发其奸赃四十馀万，请置极法。上欲宥之，传弓曰：“刑赏国之大事，陛下赏已妄加，岂宜刑所不及！”上乃削黜慧范，放于家。
宦官左监门大将军薛思简等有庞于安乐公主，纵暴不法，传弓奏请诛之，御史大夫窦从一惧，固止之。时宦官用事，从一为雍州刺史及御史大夫，误见讼者无须，必曲加承接。
以杨再思为中书令，韦巨源、纪处讷并为侍中。
壬戌，改左、右羽林千骑为万骑。
冬，十月，丁丑，命左屯卫将军张仁愿充朔方道大总管，以击突厥。比至，虏已退，追击，大破之。
习艺馆内教苏安恒，矜高好奇，太子重俊之诛武三思也，安恒自言“此我之谋”。太子败，或告之；戊寅，伏诛。
十二月，乙丑朔，日有食之。
是岁，上遣使者分道诣江、淮赎生。中书舍人房子李又上疏谏曰：“江南乡人采捕为业，鱼鳖之利，黎元所资。虽云雨之私有沾于末类；而生成之惠未洽于平人。何则？江湖之饶，生育无限，府库之用，支供易殚。费之若少，则所济何成！用之倘多，则常支有阙。在于拯物，岂若忧人！，且鬻生之徒，唯利斯视，钱刀日至，网罟年滋，施之一朝，营之百倍。未若回救赎之钱物，减贫无之徭赋，活国爱人，其福胜彼。”
逝世
武三思，唐朝大臣
6月15日——日本文武天皇（683年出生）