699年， 则天顺圣皇后圣历二年，干支纪年为己亥猪年。

## 皇嗣改封相王

嗣圣元年（六八四）二月，武后废中宗为庐陵王，立豫王旦为皇帝，改元文明。自文明历光宅、垂拱、永昌至载初（六八四至六九0）六、七年间，旦仍为唐帝，唯居别殿，不许问政，国事一决于太后。天授元年（六九0）九月，武后改唐为周，始降皇帝旦为“皇嗣”，赐姓武氏。圣历元年（六九八）九月，皇嗣固逊位于庐陵王，太后许之，乃立庐陵王为皇太子，旦遂无名分。圣历二年（六九九）正月，改封相王，使领太子右卫率。“卫率”，专门保卫太子的卫队。

## 扩充控鹤监

圣历无年（六九七）武后新设控鹤监以处近幸。次年正月始置监丞、主簿之官，其首长称控鹤监，以张易之兼；其成员称供奉，虽皆嬖宠之人，亦颇用才能文学之士参之。最著者如银青光禄大夫张昌宗、左台中丞吉顼、殿中监田归道、夏官侍郎李迥秀、凤阁舍人薛稷、正谏大夫员半千等。稷，道蘅曾孙，元超从子，有文名。员半千颇方严，虽被遴选，疏称古无此官，且所聚多轻薄之士，请罢设。太后不悦，左迁水部郎中。

## 太子易姓

圣历二年（六九九）腊月（周历每年第二个月）二十五日，赐太子李显姓武氏，赦天下。是时武后虽决定传位亲子，而仍坚持武周国号。

## 吐蕃内乱，大将赞婆来附

初，吐蕃赞普年幼，其臣论钦陵兄弟专国政，钦陵自居中主事，诸弟则分据各方。三弟赞婆专在东境，与中国为邻，三十年来，常为边患，诸胡亦惮之。圣历二年（六九九），其赞普器弩悉弄（文成公主之夫弃宗弄赞之曾孙）年已长，乃与其近臣论岩等密图钦陵。时钦陵在外，赞普乃佯言将猎，集兵执钦陵亲党二千余人尽杀之，自率兵讨钦陵、赞婆等。钦陵未战而溃，遂自杀。四月，赞婆率所部千余人来投，则天命左武卫铠曹参军郭元振与河源军大使蒙令卿（蒙姓，令卿名，羌族）将骑迎之。以赞婆为特进，封归德王。钦陵子弓仁以所统吐谷浑七千帐来降，拜左玉钤卫将军，封酒泉郡公。十月，论赞婆等至东都，则天宠赏甚厚，使将其众共守洪源谷（在凉州境），赞婆不久卒，赠特进安西大都护。
太后远虑
武后年已七十六，虑身殁后太子与诸武不相容，圣历二年（六九九）四月十八日，命太子、相王、太平公主与武攸暨（公主夫）等为誓文，告天地于明堂，永不相负，铭之铁券，藏于史馆。
武则天题升仙太子碑
圣历二年（六九九）二月四日，武后幸嵩山，过缑氏（今河南偃师境），谒升仙太子庙，题碑。升仙太子即周王子晋，世傅其升仙于嵩山，曾骑鹤驻缑氏山顶，后人因立祠于缑氏。碑立于本年六月，名《升仙太子碑》，今犹残存，有拓片传世。则天好书法，曾从晋王导（羲之堂伯）十世孙方庆家获其祖父王氏二十八人书法真迹，因刻意临写，笔力益进。此碑额系飞白书，作鸟形；碑文系草书。飞白书体久不传，草书写碑亦不多见，故此碑弥足珍贵。论书法者，咸谓则天工草书，行书有丈夫气，飞白亦佳，系卫夫人之后著名女书法家。
吐谷浑余部又内附
吐谷浑青海地既被吐蕃所并，渐徙众至灵州，中国为置安乐州以居之。圣历二年（六九九）七月四日又有吐谷浑余部一千四百帐内附。
突骑施部始与中国通
圣历二年（六九九）八月十二日突骑施（族名）乌质勒（人名）遣其子遮弩入见。突骑施乌质勒乃西突厥之别支，初隶斛瑟罗下，号为莫贺达干。乌质勒与斛瑟罗异，斛用刑严酷，众皆畏之；乌能抚恤部落，远近皆附。自斛瑟罗入朝不敢还蕃，其地渐为乌质勒所并。乌质勒置都督二十员，各统兵七千人，尝屯聚碎叶西北，后渐攻陷碎叶，徙其牙帐居之。本年遮弩入见，是为乌质勒与中国相通之始。则天乃遣侍御史解琬前往安抚乌质勒及西突厥十姓部落。

## 王及善卒

及善，邯郸人，袭父君愕邢国公爵，武后时拜内史。虽不能文，然清白自持，临事不可夺，有大臣风节。来俊臣系狱当死，武后欲释不诛，及善不可，后终纳之。庐陵王之召还，及善亦密赞其谋。张易之兄弟每侍内宴，无复人臣礼，及善屡谏以为不可，太后不悦，谓曰：“卿已年高，不宜更侍游宴，只宜检校阁中。”及善因称病，谒假月余，太后亦不问。及善知太后见疏，乃上疏乞休，太后不许，且改及善为文昌左相，仍同凤阁鸾台三品。圣历二年（六九九）九月卒，谥贞。

## 娄师德卒

师德（六三0至六九九）字宗仁，原武人。上元初（六七四）为监察御史兼河源军司马，与吐蕃八遇八克。武后时官至同平章事。在河陇者前后四十年，兼将相者三十年。恭勤不怠，民夷安之。性宽厚仁恕，不责于人。其弟尝除代州刺史，将行，师德曰：“宠荣巳极，人之所忌，将何以自免？”弟云：“今后虽有人唾我面，我拭之而已。”师德谓“试之恐违人意，当任其自乾。”狄仁杰入相，实系师德所荐，而仁杰不知，意颇轻之，屡挤师德于外任，太后觉之，尝问仁杰：“师德贤否?”答曰：“师德为将能守边陲，贤则不敢说。”又问：“师德知人否？”答曰：“臣尝与之共事，实不见其知人。”（意即师德不知己）太后乃云：“朕之知卿乃师德所荐；师德既知卿，亦可谓知人矣。”仁杰既出，叹曰：“娄公盛德，我被其宽容久矣，却不得窥其边际。”当时罗织成风，人人自危，师德出将入相，独能免祸，以功名终，故为人所钦重。圣历二年（六九九）四月吐蕃赞婆来附，则天使师德仍以纳言充陇右诸军大使，专门负责安抚吐蕃降人。八月卒于任上。
韦嗣立请恢复学校，平反冤狱
自太后称制以来，多以武氏诸王及驸马都尉为成均祭酒（当时中央大学校长），彼等多轻佻无文。至于助教、博士亦多非儒士。又因封嵩山、祭洛水、享明堂以及南郊祭天等典礼，多取弘文馆生为斋郎（参加祭祀工作），不久便可转正。因而学生不必住学校，二十年来，学校等于停办。又以前被酷吏诬陷的人及其亲友，至今流离坎坷，未加原宥。此二事，凤阁舍人韦嗣立于圣历二年（六九九）十月再度申请：（一）宜令王公以下子弟皆须入学，不许从他途出仕。（二）自垂拱以来，诬陷之罪不论轻重，一皆赦免，死者追复官爵，生者听还乡里。
默啜立其子为拓西可汗
默啜既欲复兴东突厥，又欲兼并西突厥，故于圣历二年（六九九）立其弟咄悉匐为左厢察，兄骨咄禄子默矩为右厢察，各主兵二万余人。又立己子匐俱为“小可汗”，位在两察之上，主处木昆等十姓（皆西突厥所部），兵四万余人，号“拓西可汗”。（谓向西拓展）
以高德武为安东都督
总章元年（六六八）唐灭高丽，置安东都护府于平壤，直接统之。仪凤二年（六七七）封高丽原国王高藏为朝鲜王，居安东以镇本蕃，因与靺鞨谋叛，被流配卒。垂拱二年（六八六）又封高藏孙宝元为朝鲜郡王；圣历元年进授左鹰扬卫大将军，封忠诚国王，委其统摄安东旧户，事竟不行。圣历二年（六九九）又授高藏男德武为安东都督，以领本蕃。自是高丽旧户留安东者渐少，分投突厥或靺鞨，高氏君长遂绝。
渤海靺鞨始建国
有靺鞨大（姓）祚荣（名）者，本高丽之别种，高丽既灭，祚荣率家属内徙，居营州依契丹。万岁通天（六九六至六九七）时，契丹李尽忠叛武周，败死，祚荣等复亡命东奔，保阻以自固。则天令契丹降将李楷固等讨尽忠、孙万荣余党，祚荣合高丽、靺鞨之众以拒楷固，楷固败还。自后契丹及奚尽降突厥，东西道路为突厥所阻，则天不能讨，祚荣遂东率其众保有挹娄（今黑龙江宁安一带）之故地，据东牟山筑城以居。祚荣骁勇善用兵，靺鞨之众及高丽余烬稍稍归之。圣历中自立为振（震）国王，是为渤海靺鞨建国之始，时犹未与中国通也。
通鉴记载
则天顺圣皇后中之下圣历二年（己亥，公元六九九年）
正月，丁卯朔，告朔于通天宫。
壬戌，以皇嗣为相王，领太子右卫率。
甲子，置控鹤临丞、主簿等官，率皆嬖宠之人，颇用才能文学之士以参之。以司卫卿张易之为控鹤监，银青光禄大夫张昌宗、左台中丞吉顼、殿中监田归道、夏官侍郎李迥秀、凤阁舍人薛稷、正谏大夫临汾员半千皆为控鹤监内供奉。稷，元超之从子也。半千以古无此官，且所聚多轻薄之士，上疏请罢之；由是忤旨，左迁水部郎中。
腊月，戊子，以左台中丞吉顼为天官侍郎，右台中丞魏元忠为凤阁侍郎，并同平章事。
文昌左丞宗楚客与弟司农卿晋卿，坐赃贿满万馀缗级第舍过度，楚客贬播州司马，晋卿流峰州。太平公主观其第，叹曰：“见其居处，吾辈乃虚生耳！”
辛亥，赐太子姓武氏；赦天下。
太后生重眉，成八字，百官皆贺。
河南、北置武骑团以备突厥。
春，一月，庚申，夏官尚书、同凤阁鸾台三品武攸宁罢为冬官尚书。
二月，己丑，太后幸嵩山，过缑氏，谒升仙太子庙。壬辰，太后不豫，遣给事中栾城阎朝隐祷少室山。朝隐自为牺牲，沐浴伏俎上，请代太后命。太后疾小愈，厚赏之。丁酉，自缑氏还。
初，吐蕃赞普器弩悉弄尚幼，论钦陵兄弟用事，皆有勇略，诸胡畏之。钦陵居中秉政，诸弟握兵分据方面，赞婆常居东边，为中国患者三十馀年。器弩悉弄浸长，阴与大臣论岩谋诛之。会钦陵出外，赞普诈云出畋，集兵执钦陵亲党二千馀人，杀之，遣使召钦陵兄弟，钦陵等举兵不受命。赞普将兵讨之，钦陵兵溃，自杀。夏，四月，赞婆帅所部千馀人来降，太后命右武卫铠曹参军郭元振与河源军大使夫蒙令卿将骑迎之，以赞婆为特进、归德王。钦陵子弓仁，以所统吐谷浑七千帐来降，拜左玉钤卫将军、酒泉郡公。
壬辰，以魏元忠检校并州长史，充天兵军大总管，以备突厥。娄师德为天兵军副大总管，仍充陇右诸军大使，专掌怀抚吐蕃降者。
太后春秋高，虑身后太子与诸武不相容。壬寅，命太子、相王、太平公主与武攸暨等为誓文，告天地于明堂，铭之铁券，藏于史馆。
秋，七月，命建安王武攸宜留守西京，代会稽王武攸望。
丙辰，吐谷浑部落一千四百帐内附。
八月，癸丑，突骑施乌质勒遣其子遮弩入见。遣侍御史元城解琬安抚乌质勒及十姓部落。
制：“州县长吏，非奏有敕旨，毋得擅立碑。”
内史王及善虽无学术，然清正难夺，有大臣之节。张易之兄弟每侍内宴，无复人臣礼；及善屡奏以为不可。太后不悦，谓及善曰：“卿既高年，不宜更侍游宴，但检校阁中可也。”及善因称病，谒假月馀；太后不问。及善叹曰：“岂有中书令而天子可一日不见乎？事可知矣！”乃上疏乞骸骨，太后不许。庚子，以及善为文昌左相，太子宫尹豆卢钦望为文昌右相，仍并同凤阁鸾台三品。鸾台侍郎、同平章事杨再思罢为左台大夫。丁未，相王兼检校安北大都护。以天官侍郎陆元方为鸾台侍郎、同平章事。
纳言、陇右诸军大使娄师德薨。
师德在河陇，前后四十馀年，恭勤不怠，民夷安之。性沉厚宽恕，狄仁杰之入相也，师德实荐之；而仁杰不知，意颇轻师德，数挤之于外。太后觉之，尝问仁杰曰：“师德贤乎？”对曰：“为将能谨守边陲，贤则臣不知。”又曰：“师德知人乎？”对曰：“臣尝同僚，未闻其知人也。”太后曰：“朕之知卿，乃师德所荐也，亦可谓知人矣。”仁杰既出，叹曰：“娄公盛德，我为其所包容久矣，吾不得窥其际也。”是时罗织纷纭，师德久为将相，独能以功名终，人以是重之。
戊申，以武三思为内史。
九月，乙亥，太后幸福昌；戊寅，还神都。
庚子，邢贞公王及善薨。
河溢，漂济源百姓庐舍千馀家。
冬，十月，丁亥，论赞婆至都，太后宠待赏赐甚厚，以为右卫大将军，使将其众守洪源谷。
太子、相王诸子复出阁。
太后自称制以来，多以武氏诸王及驸马都尉为成均祭酒，博士、助教亦多非儒士。又因郊丘，明堂，拜洛，封嵩，取弘文国子生为斋郎，因得选补。由是学生不复习业，二十年间，学校殆废，而向时酷吏所诬陷者，其亲友流离，未获原宥。凤阁舍人韦嗣立上疏，以为：“时俗侵轻儒学，先王之道，弛废不讲。宜令王公以下子弟，皆入国学，不听以它岐仕进。又，自扬、豫以来，制狱渐繁，酷吏乘间，专欲杀人以求进。赖陛下圣明，周、丘、王、来相继诛殛，朝野庆泰，若再睹阳和。至如仁杰、元忠，往遭按鞫，亦皆自诬，非陛下明察，则已为菹醢矣；今陛下升而用之，皆为良辅。何乃前非而后是哉？诚由枉陷与甄明耳。臣恐向之负冤得罪者甚众，亦皆如是。伏望陛下弘天地之仁，广雷雨之施，自垂拱以来，罪无轻重，一皆昭洗，死者追复官爵，生者听还乡里。如此，则天下皆知昔之枉滥，非陛下之意，皆狱吏之辜，幽明欢欣，感通和气。”太后不能从。
嗣立，承庆之异母弟也。母王氏，遇承庆甚酷，每杖承庆，嗣立必解衣请代；母不许，辄私自杖，母乃为之渐宽。承庆为凤阁舍人，以疾去职。嗣立时为莱芜令，太后召谓曰：“卿父尝言：‘臣有两儿，堪事陛下。’卿兄弟在官，诚如父言。朕今以卿代兄，更不用它人。”即日拜凤阁舍人。
是岁，突厥默啜立其弟咄悉匐为左厢察，骨笃禄子默矩为右厢察，各主兵二万馀人；其子匐俱为小可汗，位在两察上，主处木昆等十姓，兵四万馀人，又号为拓西可汗。