690年，大周（女皇武曌）天授元年。载初元年（六九〇）二月十四日，则天太后于神都 [1]  紫微城洛城殿亲自策问贡士，数日方毕。

公元690年去世的名人

李素节
李素节（648－690年），本名李廉，字素节，陇西狄道（今甘肃省秦安县）人。唐朝宗室大臣，唐高宗李治第四子，母为萧淑妃。

李上金
李上金（？~690年），字上金，陇西狄道（今甘肃省临洮县）人。唐朝宗室大臣，唐高宗李治第三子，母为宫人杨氏。唐高宗即位，

苏良嗣
苏良嗣（606－690年），字良嗣，雍州武功（今陕西省武功县）人。唐朝宰相，巴州刺史苏世长之子。出身武功苏氏，以门荫入仕

杨容华
杨容华，约生活于唐高宗永徽元年至武后载初（650--690）年间，华阴（今陕西华阴境内）人，初唐四杰杨炯之侄女。

武则天改唐为周 农    历庚寅年

目录
1 历史大事
2 逝世
▪ 苏良嗣
▪ 李善
▪ 韦方质
3 通鉴记载

## 武则天改唐为周

载初元年（六九〇）九月九日，武则天宣布改唐为周，改元天授。十二日，则天受尊号为圣神皇帝，以睿宗皇帝为皇嗣，赐姓武，皇太子为皇孙。先是，九月三日，侍御史傅游艺揣太后之意，率关中百姓九百人诣阙上表，请改国号为周，赐皇帝武姓，则天佯为不许，擢游艺为给事中。百官及帝室宗戚、百姓、四夷酋长、沙门道士六万多人又请，睿宗皇帝亦上表请改武姓，遂改。十三日，立武氏七庙于神都，立武承嗣等武氏子侄为王及郡王，武氏诸姑姊为长公主。十月，制天下武氏悉免课役。

## 北门学士消亡

北门学士上元二年（六七五）设立，以协助武后处理政务，分宰相之权，抗衡外朝大臣势力。及则天以太后临朝，独掌军政大权，通过酷吏彻底清洗异己者，改造宰相班底，北门学士失去作用。至载初元年（六九〇），北门学士皆因忤旨或酷吏构陷，被杀身死（胡楚宾早死除外），其后再无“北门学士”称谓。北门学士中，刘讳之、范履冰迁官最高，皆得拜相。讳之最受宠信，独掌草诏。然因言太后应归政嗣君，失宠，遭人诬陷，又讥太后之旨不得名“敕”，垂拱三年（六八七）赐死。履冰因曾荐举犯逆者，载初元年（六九〇）四月下狱死。元万顷因与徐敬业兄弟友善，为酷吏陷害，永昌元年（六八九）配流岭南死。周思茂垂拱四年（六八八）下狱死。苗神客载初元年（六九〇）八月，亦被杀。

## 侯思止告密得官

思止雍州醴泉（今陕西礼泉以北）人。原卖饼为业，后为游击将军高元礼奴仆。恒州有判官因事受刺史裴贞杖责，怀恨，教思止告贞与舒王元名谋反，载初元年（六九〇）七月，元名及贞族诛，思止告密有功，授游击将军。时告密者往往授五品官，思止因此求授御史。则天太后以思止不识字，不堪御史。思止曰：“獬豸不识字，但能触邪。”则天悦，授朝散大夫，侍御史。则天欲赐先所籍没之宅与思止，思止以恶逆反之人及其宅，拒之。思止闾巷庸奴，本不知廷对，此皆元礼惧思止陷已，曲媚教之。思止为侍御史，按狱苛酷日甚。名臣魏元忠等遭诬入狱，思止倒拖元忠，言行鄙下，元忠斥之，思止惊悚，转而问教，时人以为谈谑之资。思止又仿酷吏来俊臣，奏娶士族赵郡李自挹女，宰相李昭德斥之为辱国伤俗。思止后因犯禁藏锦，于长寿二年（六九三）二月被杖杀。

## 置“例竟门”狱

载初元年（六九〇），东都洛城南丽景门内设制狱，以处逆反者。凡入此狱者，非死不出，人称“例竟门”（人入此门，例尽其命）。朝士人人自危，相见不敢言，恐被诬为结党谋逆。每入朝，则与家人诀别，恐遭掩捕，不得生还。

## 徐有功执法平恕

则天执政，崇尚刑法，法官竞相严酷，以逆反罪滥捕无辜，多施极刑，唯司刑丞徐有功及杜景俭执法平恕，直法不屈，救数百家，人称“遇来（俊臣）、候（思止）必死，遇徐（有功）、杜（景俭）必生。”有功初任蒲州司法参军，为政以仁恕为怀，不杖一人。载初元年（六九〇），迁司刑丞。时有颜余庆参预越王贞父子谋反，法官判殊死，有功以诛魁首，恕支党，力争不可。则天怒诘之，有功明辩不屈，得免死。有韩纪孝任徐敬业伪官，身死，法官判籍没其家，有功争之，得免。有功转秋官郎中，有风阁侍郎任知古、冬官尚书裴行本等七人被诬当死，则天赐免，酷吏来俊臣等固请如法，有功顺旨救之。有功为申冤滥，二度罢官。天授元年（六九〇）十月，道州刺史李仁褒兄弟被告私议吉凶，谋复李氏，当诛，有功争不可，酷吏周兴劾有功救反逆，罪当诛，则天罢有功之官。后起为左肃政台侍御史。润州刺史窦孝谌妻庞氏遭诬当斩，有功辩其无罪，以党援恶逆，再度罢官。后起为左司郎中，转司刑少卿，守法公正，始终如一。有皇甫文备与有功同治狱，诬有功纵容逆党，文备因事下狱，有功不以私害公，言文备罪不当死，使出狱。有功自云：“身为大理，人命所悬，必不能顺旨诡辞以求苟免。”酷吏嫉之如仇，然酷刑因此而稍衰。有功长安二年（七〇二）卒，年六十二。中宗继位，以有功公正平恕，特制褒奖。

大杀唐宗室诸王子孙
载初元年（六九〇）七月，武承嗣使周兴等罗告隋州刺史泽王上金、舒州刺史许王素节谋反，十三日，杀之，并诛诸子支党。八月二十八日，杀南安郡王颍等宗室十二人，又鞭杀故太子贤二子，唐宗室诸王子孙将殆尽，幼弱者配流岭南，诛其亲党数百家。

李安静拒改唐为周
载初元年（六九〇），则天将改唐为周，王公百官皆顺其意上表进劝，独右卫将军李安静正色拒之。天授二年（六九一），以逆反罪下狱死。安静系李纲之孙。纲以刚正著称于隋唐，安静气节无忝乃祖。

敕置大云寺
天授元年（六九〇）十月二十九日，敕两京各州置大云寺一区，各藏《大云经》一本，使僧升高座讲解。封撰经疏者僧怀义、法明、云宣等九人为县公，赐紫袈裟，银龟袋。总度僧千人。此乃唐第二次（共四次）于各州建寺。

西突厥斛瑟罗帅部入内
天授元年（六九〇）十月，西突厥继往绝可汗帅众六、七万入居内地。西突厥十姓自垂拱（六八五）以来，频遭东突厥侵扰，斛瑟罗于内部又滥施严刑，部众畏惧，散亡殆尽。其下突骑施乌质勒，号莫贺达干，善抚恤部落，远近诸胡皆归附之，其势渐强，斛瑟罗不敢还蕃，遂入内。唐拜斛瑟罗右卫大将军，改号竭忠事主可汗。

制颁《大云经》
载初元年（六九〇）七月，东魏国寺僧法明及怀义等撰《大云经》献上，言则天乃弥勒下生，当代唐为阎浮提（人世）之王。制颁《大云经》于天下。此经前译有数种，内有大精进龙王护法夫人转世为天女，再转世，当以女身王国土的记载，及南天竺小国无明，其王乘明死，女增长嗣位，威伏天下，受持、读诵、解说《大云经》的记载。怀义利用女主之说，改造表上。则天利用增长女王行事作为自己改唐为周之符瑞，制颁讲说此经，以实现增长女王受持、读诵、书写、解说《大云经》的预言。

苏良嗣
载初元年（六九〇）三月十日，苏良嗣卒。良嗣雍州武功（今陕西武功以西）人。世长之子。高宗时为周王府司马，王年少不法，良嗣正色匡谏，以法绳王府不称职官属，为人尊惮。迁荆州大都督长史，有宦官奉高宗之命于江南采怪竹运京师，沿途纵暴，过荆州，良嗣囚之，上疏言此非圣人抑己爱人之道，高宗纳之，令弃竹。永淳元年（六八二），为雍州长史，时关中饥荒，盗贼纵横，良嗣政令严明，不出三日而擒贼。垂拱初（六八五）迁冬官尚书，拜纳言，封温国公二年，迁文昌左相，同凤阁鸾台三口。时僧怀义有宠，良嗣遇怀义于朝堂，怀义不为礼，良嗣令左右批其颊数十。则天太后戒怀义出入北门，勿犯宰相南衙。载初元年罢左相，加特进，仍知政事。地官尚书韦方质得罪，良嗣受累入狱。太后明良嗣与方质素不和，特保出狱。即拜谢，伏地不能起，归家卒，年八十五。

李善
载初元年（六九〇），李善卒。善扬州江都（今江苏）人。方雅清劲，有士君子之风。历官太子内率府录事参军、崇贤馆直学士、兼沛王侍读、潞王府记室参军、秘书郎、经城令。乾封中（六六六至六六七）坐与贺兰敏之周密，配流姚州，后遇赦还，以教授南朝梁昭明太子萧统所编《文选》为业。善显庆中（六五六至六六一）即注《文选》，分为六十卷，诏藏于秘阁。其注收集资料颇丰，号为精善。子邕后为之补益，两书并行。开元六年有五臣注《文选》，后人将此与邕补益本合刻成《六臣注文选》，流传于世。现敦煌出有善注真本（编号伯希和二千五百二十七、二千五百二十八），与传世本相校，异文至多，注文多寡尤异。善并撰有《汉书辩惑》三十卷。

韦方质
天授元年（六九〇）十月二十四日，流人韦方质被杀。方质京兆万年（今陕西西安以南）人。光宅元年（六八四）为风阁侍郎、同凤阁鸾台平章事、地官尚书。方质详练法理，垂拱初（六八五）参预编修《垂拱格式》，增损合宜，时人称道。时武氏当朝用事，权倾朝野，宰相咸附之，方质生疾，武承嗣、武三思等诣宅问候，方质以大丈夫岂能折节曲事近戚，踞床不为礼，遂遭酷吏周兴等构陷。载初元年（六九〇）正月十六日流儋州（今海南岛），杀之，籍没其家。神龙初（七〇五），追复官爵。

则天顺圣皇后上之下天授元年（庚寅，公元六九〇年）
十一月，庚辰朔，日南至。太后享万象神宫，赦天下。始用周正，改永昌元年十一月为载初元年正月，以十二月为腊月，夏正月为一月。以周、汉之后为二王后，舜、禹、成汤之后为三恪，周、隋之嗣同列国。

凤阁侍郎河东宗秦客，改造“天”“地”等十二字以献，丁亥，行之。太后自名“曌”，改诏曰制。秦客，太后从父姊之子也。

乙未，司刑少卿周兴奏除唐亲属籍。

腊月，辛未，以僧怀义为右卫大将军，赐爵鄂国公。

春，一月，戊子，武承嗣迁文昌左相，岑长倩迁文昌右相、同凤阁鸾台三品，凤阁侍郎武攸宁为纳言，邢文伟守内史，左肃政大夫、同凤阁鸾台三品王本立罢为地官尚书。攸宁，士彟之兄孙也。
时武承嗣、三思用事，宰相皆下之。地官尚书、同凤阁鸾台三品韦方质有疾，承嗣、三思往问之，方质据床不为礼。或谏之，方质曰：“死生有命，大丈夫安能曲事近戚以求苟免乎！”寻为周兴等所构，甲午，流儋州，籍没其家。

二月，辛酉，太后策贡士于洛城殿。贡士殿试自此始。（《旧唐书·高宗纪上》：“（显庆）四年春二月乙亥，上亲策试举人，凡九百人，惟郭待封、张九龄五人居上第，令待诏弘文馆，随仗供奉。”此处《资治通鉴》称武后首创殿试，误。）
丁卯，地官尚书王本立薨。
三月，丁亥，特进、同凤阁鸾台三品苏良嗣薨。
夏，四月，丁巳，春官尚书、同平章事范履冰坐尝举犯逆者，下狱死。
醴泉人侯思止，始以卖饼为业，后事游击将军高元礼为仆，素诡谲无赖。恒州刺史裴贞杖一判司，判司使思止告贞与舒王元名谋反，秋，七月，辛巳，元名坐废，徙和州，壬午，杀其子豫章王亶；贞亦族灭。擢思止为游击将军。时告密者往往得五品，思止求为御史，太后曰：“卿不识字，岂堪御史！”对曰：“獬豸何尝识字？但能触邪耳。”太后悦，即以为朝散大夫、侍御史。他日，太后以先所籍没宅赐之，思止不受，曰：“臣恶反逆之人，不愿居其宅。”太后益赏之。
衡水人王弘义，素无行，尝从邻舍乞瓜，不与，乃告县官瓜田中有白兔。县官使人搜捕，蹂践瓜田立尽。又游赵、贝，见闾里耆老作邑斋，遂告以谋反，杀二百馀人，擢授游击将军，俄迁殿中侍御史。或告胜州都督王安仁谋反，敕弘义按之。安仁不服，弘义即于枷上刎其首；又捕其子，适至，亦刎其首，函之以归。道过汾州，司马毛公与之对食，须臾，叱毛公下阶，斩之，枪揭其首入洛，见者无不震栗。时置制狱于丽景门内，入是狱者，非死不出，弘义戏呼为“例竟门”。朝士人人自危，相见莫敢交言，道路以目。或因入朝密遭掩捕，每朝，辄与家人诀曰：“未知复相见否？”
时法官竞为深酷，唯司刑丞徐有功、杜景俭独存平恕，被告者皆曰：“遇来、侯必死，遇徐、杜必生。”

有功，文远之孙也，名弘敏，以字行。初为蒲州司法，以宽为治，不施敲朴，吏相约有犯徐司法杖者，众共斥之。迨官满，不杖一人，职事亦修。累迁司刑丞，酷吏所诬构者，有功皆为直之，前后所活数十百家。尝廷争狱事，太后厉色诘之，左右为战栗，有功神色不挠，争之弥切。太后虽好杀，知有功正直，甚敬惮之。景俭，武邑人也。

司刑丞荥阳李日知亦尚平恕。少卿胡元礼欲杀一囚，日知以为不可，往复数日，元礼怒曰：“元礼不离刑曹，此囚终无生理！”日知曰：“日知不离刑曹，此囚终无死法！”竟以两状列上，日知果直。东魏国寺僧法明等撰《大云经》四卷，表上之，言太后乃弥勒佛下生，当代唐为阎浮提主；制颁于天下。

武承嗣使周兴罗告隋州刺史泽王上金、舒州刺史许王素节谋反，征诣行在。素节发舒州，闻遭丧哭者，叹曰：“病死何可得，乃更哭邪！”丁亥，至龙门，缢杀之。上金自杀。悉诛其诸子及支党。
太后欲以太平公主妻其伯父士让之孙攸暨，攸暨时为右卫中郎将，太后潜使人杀其妻而妻之。公主方额广颐，多权略，太后以为类己，宠爱特厚，常与密议天下事。旧制，食邑，诸王不过千户，公主不过三百五十户；太平食邑独累加至三千户。
八月，甲寅，杀太子少保、纳言裴居道；癸亥，杀尚书左丞张行廉。辛未，杀南安王颍等宗室十二人，又鞭杀故太子贤二子，唐之宗室于是殆尽矣，其幼弱存者亦流岭南，又诛其亲党数百家。惟千金长公主以巧媚得全，自请为太后女，仍改姓武氏；太后爱之，更号延安大长公主。
九月，丙子，侍御史汲人傅游艺帅关中百姓九百馀人诣阙上表，请改国号曰周，赐皇帝姓武氏，太后不许；擢游艺为给事中。于是百官及帝室宗戚、远近百姓、四夷酋长、沙门、道士合六万馀人，俱上表如游艺所请，皇帝亦上表自请赐姓武氏。戊寅，群臣上言：“有凤皇自明堂飞入上阳宫，还集左台梧桐之上，久之，飞东南去；及赤雀数万集朝堂。
庚辰，太后可皇帝及群臣之请。壬午，御则天数，赦天下，以唐为周，改元。乙酉，上尊号曰圣神皇帝，以皇帝为皇嗣，赐姓武氏；以皇太子为皇孙。
丙戌，立武氏七庙于神都，追尊周文王曰始祖文皇帝，妣姒氏曰文定皇后，平王少子武曰睿祖康皇帝，妣姜氏曰康惠皇后；太原靖王曰严祖成皇帝，妣曰成庄皇后；赵肃恭王曰肃祖章敬皇帝，魏义康王曰烈祖昭安皇帝，周安成王曰显祖文穆皇帝，忠孝太皇曰太祖孝明高皇帝，妣皆如考谥，称皇后。立武承嗣为魏王，三思为梁王，攸宁为建昌王，士彟兄孙攸归、重规、载德、攸暨、懿宗、嗣宗、攸宜、攸望、攸绪、攸止皆为郡王，诸姑姊皆为长公主。
又以司宾卿溧阳史务滋为纳言，凤阁侍郎宗秦客检校内史，给事中傅游艺为鸾台侍郎、平章事。游艺与岑长倩、右玉钤卫大将军张虔勖、左金吾大将军丘神勣、侍御史来子珣等并赐姓武。秦客潜劝太后革命，故首为内史。游艺期年之中历衣青、绿、朱、紫，时人谓之四时仕宦。
敕改州为郡；或谓太后曰：“陛下始革命而废州，不祥。”太后遽追止之。命史务滋等十人存抚诸道。癸卯，太后立兄孙延基等六人为郡王。
冬，十月，甲子，检校内史宗秦客坐赃贬遵化尉，弟楚客、晋卿亦以奸赃流岭外。
丁卯，杀流人韦方质。
辛未，内史邢文伟坐附会宗秦客贬珍州刺史。顷之，有制使至州，文伟以为诛己，遽自缢死。
壬申，敕两京诸州各置大云寺一区，藏《大云经》，使僧升高座讲解，其撰疏僧云宣等九人皆赐爵县公，仍赐紫袈裟、银龟袋。
制天下武氏咸蠲课役。
西突厥十姓，自垂拱以来，为东突厥所侵掠，散亡略尽。濛池都护继往绝可汗斛瑟罗收其馀众六七万人入居内地，拜左卫大将军，改号竭忠事主可汗。
道州刺史李行褒兄弟为酷吏所陷，当族，秋官郎中徐有功固争不能得。秋官侍郎周兴奏有功故出反囚，当斩，太后虽不许，亦免有功官；然太后雅重有功，久之，复起为侍御史。有功伏地流涕固辞曰：“臣闻鹿走山林而命悬疱厨，势使之然也。陛下以臣为法官，臣不敢枉陛下法，必死是官矣。”太后固授之，远近闻者相贺。
是岁，以右卫大将军泉献诚为左卫大将军。太后出金宝，命选南北牙善射者五人赌之，献诚第一，以让右玉钤卫大将军薛咄摩，咄摩复让献诚。献诚乃奏言：“陛下令选善射者，今多非汉官，窃恐四夷轻汉，请停此射。”太后善而从之。