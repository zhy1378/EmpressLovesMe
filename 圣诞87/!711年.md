711年，唐睿宗玄真大圣大兴孝皇帝景云二年。 [1] 
中文名711年外文名无朝    代唐纪    年景云二年
目录
1 历史大事
▪ 中国
▪ 外国
2 《资治通鉴》记载
历史大事
中国
突厥默啜请和称臣
景云二年（七一一）正月，突厥可汗默啜遣使请和，许之。三月，以宋王成器女为金山公主许嫁默啜子。十月，御史中丞和逢尧摄鸿胪卿使于突厥，对默啜说：“处密、坚昆（铁勒诸部名）听说您可汗与唐朝和亲，都将归附于您。您何不穿戴唐朝冠服，让诸胡都知道此事，岂不更妙?”默啜许诺，次日戴上襆头，穿着紫衫（唐三品以上服色），向南再拜称臣。还派遣儿子杨我支及国相随逢尧入朝、十一月至京师。
出温王重茂为刺史
少帝重茂既逊位，置之于内宅，使不与外通。及谯王重福败，恐不肖之徒，挟王为乱，因于景云二年（七一一）正月，改封襄王，出为集州（今四川南江县）刺史，遣中郎将将兵五百守之。
太平公主欲易太子
隆基既立为太子，其姑太平公主以太子年少（二十五岁），不以为意。稍久，知其英武，便欲另立庸弱者以巩固己权。使人流言“太子非长，不当立。”又造言当立者为宋王成器（太子长兄）或豳王守礼（高宗长孙）。并在太子左右广设耳目，事无巨细，皆进谗睿宗，太子深不自安。公主欲植党以危太子，使婿唐睃邀宰相韦安石至其第，安石固辞不往。一日，睿宗密召安石，曰：“闻朝廷皆拥戴东宫，卿宜察之。”安石知睿宗疑太子有异心，对曰：“陛下安得此亡国之言?此必太平之谋。太子有功于社稷，仁明孝友，天下皆知，愿陛下勿惑谗言。”睿宗猛省，曰：“朕已明白，卿勿再言。”时公主在帘外窃听，乃以莫须有之罪陷安石，赖宰相郭元振救之，得免。公主又尝乘车入光范门（中书省所在），召宰相，讽以更换太子，众皆失色。宋璟抗声道：“东宫有大功于天下，真乃宗庙社稷之主，公主为何忽倡此议！”事遂中止。
姚、宋密保太子
景云二年（七一一）初，宋璟与姚元之密言于睿宗曰：“宋王乃陛下之长子，豳王是高宗的长孙，太平公主挑拨其间，将使太子不安。建议将宋王、豳王都外出为刺史，让岐王、薛王（隆范、隆业都是太子胞弟）掌左、右率（东宫有左右各五卫率，乃太子警卫部队）以保卫太子。将太平公主及武攸暨（公主夫）都安置在东都。”睿宗说：“朕更无亲兄弟，唯有太平一妹，岂可远置东都！诸王可照卿意安排。”于是，姚、宋先草制曰：“诸王与驸马自今不得掌禁兵，现掌禁兵者一律改任他官。”二月一日，诏以宋王成器为同州刺史，豳王守礼为豳州刺史，原左羽林大将军岐王隆范为左卫率，原右羽林大将军薛王隆业为右卫率。太平公主蒲州（今山西永济）安置。
太子隆基监国
景云二年（七一一）正月末，睿宗谓侍臣曰：“术者（指占卜者）言五天内将有急兵入宫，卿等为朕作好防备。”宰相张说曰：“这是有人想离间陛下与太子，愿陛下使太子监国（证明皇帝信任太子）则谣言自息。”姚元之从旁赞之，曰：“张说所言，社稷之福。”睿宗才下了决心。二月一日安排诸王及太平公主后，二日即命太子监国，授权六品以下任免和徒罪以下判决都交太子处理。太平公主闻姚、宋之谋，大怒，痛责太子。太子惧，只得奏言：“璟与元之离间姑（太平公主）兄（宋、豳二王），请判重刑。”八日，贬璟为楚州刺史，元之为申州刺史。十日，取消宋、豳二王外出刺史之命。但太子监国和公主蒲州安置之命不变。
前已罢斜封官复用
先是景云之年八月，罢中宗时斜封官数千人。及景云二年（七一一）二月殿中侍御史崔莅、太子中允薛昭素言于睿宗曰：“斜封官皆先帝（中宗）所命，恩赏巳布，姚、宋等建议一朝尽夺之，此乃彰先帝之过，为陛下招怨。今众口沸腾，遍于海内，恐生非常之变。”太平公主亦言之，睿宗以为然，三日，制“凡因斜封别敕授官，先已罢任者，皆量材叙用。”十日，前右率府铠曹参军柳泽上疏驳之曰：“斜封官皆因仆妾所汲引，岂出孝和（中宗谥号）之意！陛下前已黜之，天下莫不称颂；一旦忽尽收叙，何陛下政令之不一耶？议者咸言太平公主令胡僧慧范曲庇此辈，欺骗陛下……”睿宗不听。
北门四军
景云二年（七一一）二月定左、右万骑与左、右羽林为北门四军，使葛福顺等将之。
睿宗欲传位太子，不果
景云二年（七一一）四月，睿宗召群臣三品以上，曰：“朕素怀淡泊，不以万乘为贵。昔为皇嗣，又为皇太弟，皆辞不处。今欲传位太子，何为？”群臣莫敢对。太子使右庶子李景伯固辞，不许。唯殿中侍御史和逢尧附太平公主，言曰：“陛下春秋未高（本年五十岁），方为四海所依仰，岂得匆促退位?”睿宗乃止。十三日，仍下诏曰：“凡政事都由太子处理，军事、死刑、及五品以上官任命，都要先与太子商议，再报告皇上。”五月，太子仍要让位宋王成器，不许。请召太平公主还京师，许之。
增置二道，又分城内为二十四都督府
自天授二年（六九一）遣十人存抚诸道，后遂因按察州郡而分天下为十道（十个监察区）。景云二年（七一一）五月，议者以山南道所部阔远，乃分为东、西二道（即山南东道与山南西道）；又自陇右道分出河西道，于是全国共分十二道。同年六月，又分域内（不包括边疆）为二十四都督府，即汴、齐、兖、魏，冀、并、蒲、鄜、泾、秦、益、绵、遂、荆、岐、通、梁、襄、杨、安、闽、越、洪、潭等大州府，府设都督，各纠察所部刺史以下地方官善恶。唯洛州及近畿州不隶都督府。当时太子右庶子李景伯、舍人卢俌即上言曰：“都督专生杀之柄，权任太重，苟用非其人，为害不细。”又建议“御史秩卑望重，按时巡察，奸宄自禁。”久之，竟罢都督，但置十道按察使而已。
减受降城戍兵
自景龙二年（七0八）张仁愿筑三受降城于河上，突厥不复敢越山渡河侵扰。景云二年（七一一）七月，以右御史大夫解琬为朔方大总管，琬考按三城戍兵，奏减十万人。
定百姓服军役年限
神龙元年（七0五），韦后上表请以百姓年二十三为丁，五十九免役，所言“丁役”，盖指租庸。景云二年（七一一）十一月二十二日，令天下百姓二十五入军，五十五免，则指服军役年限。
以阿史那献为招慰十姓使
献乃西突厥阿史那弥射兴昔亡可汗孙，父元庆，入朝，如意元年（六九二）为来俊臣诬以谋反，被害；献亦配流崖州。长安三年（七0三）召还，累授右骁卫大将军，袭父兴昔亡可汗，与长安四年（七0四）阿史那怀道袭父斛瑟罗为继往绝可汗同。然二人本土已为突厥默啜及突骑施乌质勒所侵，俱不敢还国。景云二年（七一一）十二月，唐以献为招慰十姓使，盖用景龙二年（七0八）周以悌之议（求阿史那献为可汗以招十姓）与突骑施娑葛争十姓耳。
司马承桢谈终南捷径
景云二年（七一一）十二月，睿宗召天台山道士司马承祯，问以阴阳术数，对曰：“学道必须损之又损，以至于无可损，怎肯劳神苦思去学阴阳术数呢?”睿宗说：“治身之道可以无为而求损，治国之道也能这样吗?”对曰：“国与身同。顺乎自然而心无所私，则国亦可以治好。”睿宗叹道：“广成子（古仙人名）的妙理也不过如此。”承祯不欲居长安，坚请回天台山，睿宗同意。尚书左丞卢藏用指着终南山说：“此山隐居已很不错，何必回到天台?”承祯道：“依我看来，此山不过是求官的近路罢了。”原来藏用当年就隐居终南，表示高洁不仕；武后听说，就征聘他为左拾遗，现已升到尚书左丞，所以承祯这样说。
造金仙、玉真二观
睿宗有十一女，西城与隆昌皆愿入道为女冠，景云二年（七一一）五月，乃以西城为金仙公主，以隆昌为玉真公主，各于长安造金仙、玉真二观。逼夺民居甚多，费钱逾数百万，诸臣屡章谏止，帝不听。左补阙辛替否疏中有云：“夺百姓口中之食，以养贪残；剥万人体上之衣，以涂土木。”谏议大夫宁原悌疏云：“释、道二家皆以清净为本，不当广营寺观，劳民费财。梁武帝致败于前，先帝（中宗）取灾于后，殷鉴不远。”宰相窦怀贞（曾改名“从一”）独劝成之，且亲自为公主督工，时人嘲怀贞曰：“昔为皇后阿爹（见前“国爹”条），今为公主邑司。”唐公主属官有邑司令、丞，犹管家。
外国
阿拉伯人入侵西哥特王国。
《资治通鉴》记载
睿宗玄真大圣大兴孝皇帝下景云二年（辛亥，公元七一一年）
春
正月
癸丑，突厥可汗默啜遣使请和；许之。
己未，以太仆卿郭元振、中书侍郎张说并同平章事。以温王重茂为襄王，充集州刺史，遣中郎将将兵五百就防之。
乙丑，追立妃刘氏曰肃明皇后，陵曰惠陵；德妃窦氏曰昭成皇后，陵曰靖陵。皆招魂葬于东都城南，立庙京师，号仪坤庙。窦氏，太子之母也。
太平公主与益州长史窦怀贞等结为朋党，欲以危太子，使其婿唐晙邀韦安石至其第，安石固辞不往。上尝密召安石，谓曰：“闻朝廷皆倾心东宫，卿宜察之。”对曰：“陛下安得亡国之言！此必太平之谋耳。太子有功于社稷，仁明孝友，天下所知，愿陛下无惑谗言。”上瞿然曰：“朕知之矣，卿勿言。”时公主在帘下窃听之，以飞语陷安石，欲收按之，赖郭元振救之，得免。公主又尝乘辇邀宰相于光范门内，讽以易置东宫，众皆失色，宋璟抗言曰：“东宫有大功于天下，真宗庙社稷之主，公主奈何忽有此议！”璟与姚元之密言于上曰：“宋王陛下之元子，豳王高宗之长孙，太平公主交构其间，将使东宫不安。请出宋王及豳王皆为刺史，罢岐、薛二王左、右羽林，使为左、右率以事太子。太平公主请与武攸暨皆于东都安置。”上曰：“朕更无兄弟，惟太平一妹，岂可远置东都！诸王惟卿所处。”乃先下制云：“诸王、驸马自今毋得典禁兵，见任者皆改它宫。”顷之，上谓侍臣曰：“术者言于五日当有急兵入宫，卿等为朕备之。”张说曰：“此必谗人欲离间东宫。愿陛下使太子监国，则流言自息矣。”姚元之曰：“张说所言，社稷之至计也。”上悦。
二月
丙子朔，以宋王成器为同州刺史，豳王守礼为豳州刺史，左羽林大将军岐王隆范为左卫率，右羽林大将军薛王隆业为右卫率；太平公主蒲州安置。
丁丑，命太子监国，六品以下除官及徒罪以下，并取太子处分。殿中侍御史崔莅、太子中允薛照素言于上曰：“斜封官皆先帝所除，恩命已布，姚元之等建议，一朝尽夺之，彰先帝之过，为陛下招怨。今众口沸腾，遍于海内，恐生非常之变。”太平公主亦言之，上以为然。戊寅，制：“诸缘斜封别敕授官，先停任者，并量材叙用。”太平公主闻姚元之、宋璟之谋，大怒，以让太子。太子惧，奏元之、璟离间姑、兄，请从极法。甲申，贬元之为申州刺史，璟为楚州刺史。丙戌，宋王、豳王亦寝刺史之命。中书舍人、参知机务刘幽求罢为户部尚书；以太子少保韦安石为侍中。安石与李日知代姚、宋为政，自是纲纪紊乱，复如景龙之世矣。前右率府铠曹参军柳泽上疏，以为：“斜封官皆因仆妾汲引，岂出孝和之意！陛下一切黜之，天下莫不称明。一旦忽尽收斜，善恶不安，反覆相攻，何陛下政令之不一也！议者咸称太平公主令胡僧慧范曲引此曹，诳误陛下。臣恐积小成大，为祸不细。”上弗听。泽，亨之孙也。左、右万骑与左右羽林为北门四军，使葛福顺等将之。
三月
以宋王成器女为金山公主，许嫁突厥默啜。
夏
四月
甲申，宋王成器让司徒；许之，以为太子宾客。以韦安石为中书令。上召群臣三品以上，谓曰：“朕素怀澹泊，不以万乘为贵，曩为皇嗣，又为皇太弟，皆辞不处。今欲传位太子，何如？”群臣莫对。太子使右庶子李景伯固辞，不许。殿中侍御史和逢尧附太平公主，言于上曰：“陛下春秋未高，方为四海所依仰，岂得遽尔！”上乃止。
戊子，制：“凡政事皆取太子处分。其军旅死刑及五品已上除授，皆先与太子议之，然后以闻。”
辛卯，以李日知守侍中。
壬寅，赦天下。
五月
太子请让位于宋王成器；不许。请召太平公主还京师：许之。
庚戌，制：“则天皇后父母坟仍旧为昊陵、顺陵，量置官属。”太平公主为武攸暨请之也。
辛酉，更以西城为金仙公主，隆昌为玉真公主，各为之造观，逼夺民居甚多，用功数百万。右散骑常侍魏知古、黄门侍郎李乂谏，皆不听。
壬戌，殿中监窦怀贞为御史大夫、同平章事。僧慧范恃太平公主势，逼夺民产，御史大夫薛谦光与殿中侍御史慕容珣奏弹之。公主诉于上，出谦光为岐州刺史。明遣使按察十道，议者以山南所部阔远，乃分为东西道；又分陇右为河西道。
六月
壬午，又分天下置汴、齐、兖、魏、冀、并、蒲、鄜、泾、秦、益、绵、遂、荆、岐、通、梁、襄、扬、安、淮、越、洪、潭二十四都督，各纠察所部刺史以下善恶，惟洛及近畿州不隶都督府。太子右庶子李景伯、舍人卢俌等上言：“都督专杀生之柄，权任太重。或用非其人，为害不细。今御史秩卑望重，以时巡察，奸宄自禁。”其后竟罢都督，但置十道按察使而已。
秋
七月
癸巳，追复上官昭容，谥曰惠文。
乙卯，以高祖故宅枯柿复生，赦天下。
己巳，以右御史大夫解琬为朔方大总管。琬考按三城戍兵，奏减十万人。
庚午，以中书令韦安石为左仆射兼太子宾客、同中书门下三品。太平公主以安石不附己，故崇以虚名，实去其权也。
九月
庚辰，以窦怀贞为侍中。怀贞每退朝，必诣太平公主第。时修金仙、玉真二观，群臣多谏，怀贞独劝成之，身自督役。时人谓怀贞前为皇后阿{父者}，今为公主邑司。
冬
十月
甲辰，上御承天门，引韦安石、郭元振、窦怀贞、李日知、张说宣制，责以“政教多阙，水旱为灾，府库益竭，僚吏日滋；虽朕之薄德，亦辅佐非才。安石可左仆射、东都留守，元振可吏部尚书，怀贞可左御史大夫，日知可户部尚书，说可左丞，并罢政事”。以吏部尚书刘幽求为侍中，右散骑常侍魏知古为左散骑常侍，太子詹事崔湜为中书侍郎，并同中书门下三品；书中侍郎陆象先同平章事。皆太平公主之志也。象先清净寡欲，言论高远，为时人所重。湜私侍太平公主，公主欲引以为相，湜请与象先同升，公主不可，湜曰：“然则湜亦不敢当。”公主乃为之并言于上。上不欲用湜，公主涕泣以请，乃从之。
右补阙辛替否上疏，以为：“自古失道破国亡家者，口说不如身逢，耳闻不如目睹。臣请以陛下所目睹者言之。太宗皇帝，陛下之祖也，拨乱反正，开基立极；官不虚授，财无枉费；不多造寺观而有福，不多度僧尼而无灾，天地垂祐，风雨时若，粟帛充溢，蛮夷率服，享国久长，名高万古。陛下何不取而法之！中宗皇帝，陛下之兄，弃祖宗之业，徇女子之意；无能而禄者数千人，无功而封者百馀家；造寺不止，费财货者数百亿，度人无穷，免租庸者数十万，所出日滋，所入日寡；夺百姓口中之食以养贪残，剥万人体上之衣以涂土木，于是人怨神怒，众叛亲离，水旱并臻，公私俱罄，享国不永，祸及其身。陛下何不惩而改之！自顷以来，水旱相继，兼以霜蝗，人无所食，未闻赈恤，而为二女造观，用钱百馀万緍。陛下岂可不计当今府库之蓄积有几，中外之经费有几，而轻用百馀万缗，以供无用之役乎！陛下族韦氏之家，而不去韦氏之恶，忍弃太宗之法，不忍弃中宗之政乎！且陛下与太子当韦氏用事之时，日夕忧危，切齿于群凶；今幸而除之，乃不改其所为，臣恐复有切齿于陛下者也。然则陛下又何恶于群凶而诛之！昔先帝之怜悖逆也，宗晋卿为之造第，赵履温为之葺园，殚园财，竭人力，第成不暇居，园成不暇游，而身为戮没。今之造观崇侈者，必非陛下、公主之本意，殆有宗、赵之徒从而劝之，不可不察也。陛下不停斯役，臣恐人之愁怨，不减先朝之时。人人知其祸败，而口不敢言，言则刑戮随之。如韦月将、燕钦融之徒，先朝诛之，陛下赏之，岂非陛下知直言之有益于国乎！臣今所言，亦先朝之直也，惟陛下察之。”上虽不能从，而嘉其切直。
御史中丞和逢尧摄鸿胪卿，使于突厥，说默啜曰：“处密、坚昆闻可汗结昏于唐，皆当归附。可汗何不袭唐冠带，使诸胡知之，岂不美哉！”默啜许诺，明日，襆头、衣紫衫，南向再拜，称臣，遣其子杨我支及国相随逢尧入朝，
十一月
戊寅，至京师。逢尧以奉使功，迁户部侍郎。
壬辰，令天下百姓二十五入军，五十五免。
十二月
癸卯，以兴昔亡可汗阿史那献为招慰十姓使。上召天台山道士司马承祯，问以阴阳数术，对曰：“道者，损之又损，以至于无为，安肯劳心以学术数乎！”上曰：“理身无为则高矣，如理国何？”对曰：“国犹身也，顺物自然而心无所私，则天下理矣。”上叹曰：“广成之言，无以过也。”承祯固请还山，上许之。尚书左丞卢藏用指终南山谓承祯曰：“此中大有佳处，何必天台！”承祯曰：“以愚观之，此乃仕宦之疾径耳！”藏用尝隐终南，则天时征为左拾遗，故承祯言之。
参考资料
1  711年   ．中国知网[引用日期2019-06-25]
